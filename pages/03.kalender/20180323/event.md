---
artists:
- instrument: sax
  name: Bruno Grollet
- instrument: gitaar
  name: Quentin Stokart
- instrument: contrabas
  name: Martijn Vanbuel
- instrument: drums
  name: Gaspard Sicx
date: 23-03-2018
title: Bruno Grollet Quartet
---
Toen ze enkele standards speelden tijdens een sessie, vond Bruno dit zo leuk dat hij besloot om 
een nieuw quartet op te richten. De meeste hedendaagse projecten brengen persoonlijke 
composities, maar bij hen is het een weloverwogen keuze om bestaand repertoire van vroeger
opnieuw te bekijken en op een heel eigenzinnige manier te spelen. Ze voegen hier en daar wel een eigen 
compositie toe maar het belangrijkste blijft wel de communicatie, vrijheid en verrassing van het moment zelf. 

Op deze manier brengen ze jazzstandards met een maximale vrijheid, waarbij de interactie met het publiek onontbeerlijk is.

Bruno Grollet: *"Music is one of the most beautiful journey of my life. 

Ik sta open voor vele stijlen en ik hou er niet van om muziek in vakjes in te delen: 
grenzen zijn niet goed voor de geest! 

Jazz is een behoorlijk grote doos en ik zie het als een prachtige sleutel om een artistiek universum 
te benaderen (structuur, expressie, geluid, kleur, ritme, harmonie, melodie). 

Tot nu toe heb ik de kans gehad om over de hele wereld te spelen (Zuid-Korea, Portugal, Finland, Noorwegen,
Brazilië, Frankrijk, ...) en vrijwel overal in ons kleine België. 

Ik wil graag mijn werk met jullie delen want ik doe het met heel mijn hart! 

Hopelijk genieten jullie er evenveel van als ikzelf!"* 

[Website](https://www.brunogrollet.com/bruno-grollet-quartet)