---
artists:
- instrument: gitaar en composities
  name: Alex Beaurain
- instrument: sax en bansuri
  name: "Fr\xE9d\xE9ric Becker"
- instrument: percussie
  name: "Fr\xE9d\xE9ric Malempr\xE9"
date: 13-03-2015
title: T A B
---
Verhalen en beelden vormen het vertrekpunt voor de composities van het trio TAB, dat zich inschrijft bij 
een Europese kamerjazz die gekarakteriseerd wordt door poëzie, een rijkdom aan natuurlijke kleuren en delicatesse. 

De originaliteit van TAB komt voort uit de eigen composities en de aparte combinatie van gitaar, blaasinstrumenten 
en percussie. Frédéric Malempré bedient zich graag van cajon, gongs, troms en cymbalen. Frédéric Becker speelt 
sopraan- en tenorsax en twee bansuri's. Alex Beaurain breidt het pallet aan klankkleuren verder uit met twee 
verschillende gitaren. 

In de eigen arrangementen zit veel aandacht voor complementariteit en evenwicht, waarbij ruimte blijft voor 
improvisatie. TAB hecht zowel belang aan de melodie als aan dynamiek in het verhaal van de eigen 
composities. 

TAB mocht eerder o.a. al aantreden in de Sounds, op Brussels Jazz Marathon, N'8 Jazz Mazy, ... en ook in verschillende landen
in Europa en Azië. 

In de jazzzolder verwachten we ons aan een kleurrijke, akoestische reis. 

[Website](http://www.alexbeaurain.com/Site/Le_TAB.html) 

[Youtube](https://www.youtube.com/watch?v=71HygJp-z8U) .