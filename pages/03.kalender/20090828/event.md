---
artists:
- instrument: saxen en basklarinet
  name: Nils van Haften
- instrument: piano
  name: Ed Baatsen
- instrument: contrabas
  name: Henk de Ligt
- instrument: drums.
  name: Wim Kegel
date: 28-08-2009
title: Special Delivery
---
Special Delivery speelt al 15 jaar in ongewijzigde bezetting! Vier gedreven musici met 
gelijkgestemde geesten en respect voor elkaar op het podium. Een combinatie die leidt 
tot veel interactie en geweldig samenspel. Soms lijkt het te ontsporen om dan opeens 
weer onverwacht samen te komen; ogenschijnlijke chaos mondt uit in een gestructureerd 
collectief. 

Het repertoire van Special Delivery bestaat uit eigen werk van bassist Henk de Ligt 
en pianist Ed Baatsen. 

September 2008 is hun vijfde cd Crossings uitgekomen op het label Morvin Records 
(www.morvinrecords.nl). 

Special Delivery is een kwartet dat altijd in beweging is en zich blijft ontwikkelen.
Het akoestische geluid van de groep blijft echter herkenbaar: zeer dynamisch en altijd 
de balans zoekend. 

In 1999 en 2002 speelde Special Delivery op het North Sea Jazz festival.
Een concert van Special Delivery is altijd een belevenis en staat garant voor een 
avontuurlijke muzikale trip met verassende wendingen, spannende improvisaties en originele composities.

Meer info op [hun website](http://www.special-d.info/page.asp?id=39).