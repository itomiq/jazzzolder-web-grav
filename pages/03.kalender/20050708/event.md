---
artists:
- instrument: piano
  name: Catherine Smet
- instrument: zang.
  name: Anja Kowalski
date: 08-07-2005
title: Purzelbaum Unlimited
---
JAZZ IN VROUWENHANDEN 

Anja Kowalski, zangeres, en Catherine Smet, pianiste, ontmoetten mekaar voor het eerst 
op een workshop met contrabasspeler Barre Philips. Het is echter veel later dat de 
idee om samen een duo te vormen gestalte kreeg. 

Op 21 juli 2003 traden zij een eerste keer samen op op de jazzzolder in Mechelen. 

Het was dezelfde aantrekkingskracht voor bepaalde melodieën, het creëren van "ongewone" arrangementen, 
de behoefte om vaste waarden te veranderen en de drang naar bizarre improvisaties die hen 
uiteindelijk samenbracht. Hoewel ze elk individueel componisten zijn, laat het optreden 
in duo hen toe mekaars creaties te ontdekken en een zeer eigen en originele stijl te ontwikkelen, 
die als het ware een symbiose is van mekaars creativiteit. 

Met **"Purzelbaum Unlimited"** maakt u een wervelende muzikale reis door verschillende 
stijlen en genres die toch een geheel vormen. 

Na 1 jaar samenwerking brengen zij in november 2005 hun eerste cd uit. De eenheid en originaliteit 
van hun project vloeit voort uit het mengen van zeer verschillende genres, mettertijd verworden 
tot een stijl die zij zich eigen hebben gemaakt. 

Anja Kowalski zingt en zong onder andere in verschillende groepen en projecten die zich tussen de jazz, 
het chanson en de improvisatie situeren: Flat Earth Society (Peter Vermeersch big band), 
Poco Loco (Pierre Vaiana), Schnabel (David Bobée-Anja Kowalski); voor sommige van die 
groepen schreef en arrangeerde zij de muziek. Zij nam ook deel als zangeres aan 
verschillende dans- en theaterprojecten (Dito Dito, Ictus/Rosas, Josse de Pauw, les Bains Connectives...) 

Catherine Smet volgde zowel klassieke als jazzopleiding. Ze bracht twee albums uit met eigen werk. 
De eerste, "la 9ième heure du jour" is een solo-cd, de tweede cd, "conversations solaires", 
speelt ze in quartet met Michael Moore, Jean-Jacques Avenel, Michael Watcher en ook in duo met 
saxofonist Daniël Stokart. Haar muzikale loopbaan gaat van improvisatie, hedendaagse muziek, 
naar de jazz en latijns-amerikaanse muziek. 

Info over Catherine Smet vind je bij 
[Google](http://www.google.be/search?as_q=&num=10&hl=nl&btnG=Google+zoeken&as_epq=catherine+smet&as_oq=&as_eq=&lr=&as_ft=i&as_filetype=&as_qdr=all&as_occt=any&as_dt=i&as_sitesearch=). 

Info over Anja Kowalski vind je ook bij 
[Google](http://www.google.be/search?q=+%22anja+kowalski%22&hl=nl&lr=&as_qdr=all&start=0&sa=N).