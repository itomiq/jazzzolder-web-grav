---
artists:
- instrument: tenor sax
  name: Thomas Jillings
- instrument: elektrische gitaar
  name: Jennik Verlinden
- instrument: bas
  name: Raphael Malfliet
- instrument: drums
  name: Stijn Demuynck
date: 11-10-2013
title: Jennik Verlinden Quartet
---
Deze avond treedt de winnaar van de JazzContest Mechelen op. 

Bij hun eerste publieke optreden in 2010, op de wedstrijd CostA Jazz Public Award, kaapte Balanced Exposure (zo heetten ze vroeger) 
de eerste prijs weg. Sindsdien stond het viertal ondermeer op het podium in de Singel, het MAS en de Hopper te Antwerpen, in the Music 
Village te Brussel, op het Jazz Am Rhein festival te Ludwigshafen (Duitsland) en op het Dinant Jazz Nights festival. 

De band werd opgericht door gitarist Jennik Verlinden. 

Ze spelen eigen composities en creëren een vrije muzikale ruimte, waarin ze als groep kunnen experimenteren en groeien, ongebonden door 
regels of genres. Alle leden brengen hun ideeën en ingevingen in, en zo groeit een gezamenlijk repertorium. 

Improvisatie wordt afgewisseld met gedetailleerde compositie, jazz wordt vermengd met invloeden uit rock, klassieke en elektronische 
muziek. De energie die zo tussen de muzikanten ontstaat, sleept ook het publiek mee. Allen studeren ze aan de jazzafdeling 
van het conservatorium in Antwerpen.