---
artists:
- instrument: gitaar
  name: Bert Cools
- instrument: basgitaar
  name: Dries Laheye
- instrument: drums
  name: Stijn Cools
date: 11-07-2014
title: Hoera
---
Hoera. creëert een wereld tussen songs ,filmmuziek, jazz en soundscapes. Voor hun eerste cd hebben ze zich terug getrokken in een oude chalet in de bossen van Biggonville (L). Het resultaat is 'Pracht' en is verkrijgbaar op het kersverse muziek platform granvat. www.granvat.com Hoera. speelt voornamelijk originele composities met aandacht voor intimiteit en rust. Puur, geïnspireerd en met een erg herkenbare trio-klank. Hoera. brengt een kleurrijk verhaal en neemt u mee op reis. In de zomer 2014 delen ze het podium samen met Eyvind Kang(USA) en Harmen Fraanje(NL), vandaag delen ze hun mooie muziek in trio formatie. 

Gitarist Bert Cools studeerde aan het Conservatorium van Rotterdam. Hij is terug te vinden binnen jazzkringen, maar evengoed in rock -en soulformaties. Dries Laheye studeerde bij bassist Nicolas Thys, met wie hij ook speelde in duo formatie. Hij maakt ook muziek bij saxofonist Erwin Vann of de band Warped Dreamer.... Hij speelt ook bij de groep ?Lidlboj?, die draait rond pianist Jozef Dumoulin, met Bo Van der Werf (bariton sax), Lynn Cassiers (zang) en Eric Thielemans (drums) Stijn Cools speelt in diverse muziekprojecten die erg uiteenlopend zijn. Hij speelt graag improvisatie muziek. Naast de drums gaat zijn muzikale toewijding uit naar het percussie instrument udu en het maken van elektronische muziek. Zijn muzikale mentoren zijn Bart Defoort, Jeroen Van Herzeele, Billy Hart, Dré Pallemaerts, Stéphane Galland, ... Hij speelt o.a. in bands als Bender Banjax, AG8tet,... Hij ontving de "Toots Thielemans award" in 2010 

Muziek vind je op [Soundcloud](http://www.meropemusic.https://soundcloud.com/granvat/hoera-pracht-album-compilation) 

[vimeo](http://vimeo.com/67173166) 

[website](http://granvat.com/hoera/)