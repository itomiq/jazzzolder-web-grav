---
artists:
- instrument: ritmegitaar en zang
  name: Carlo Wouters
- instrument: sologitaar
  name: Jean-Pierre Van de Putte
- instrument: electrische bass
  name: Dirk De Koninck
- instrument: drums
  name: Ronny Hannes
- instrument: blues harps.
  name: Leo Dresselaers
date: 22-04-2005
title: CARLOS BluesBox
---
De groep werd opgericht in 1996 door zanger en ritmegitarist Carlo Wouters maar bestaat 
in zijn huidige versie sinds september 1997 onder de naam **CARLOS BluesBox.** 

Dank zij de vele optredens die de groep sindsdien heeft gedaan 
(o.a. in de befaamde Music Village Jazz Club te Brussel, het De Koninck Bluesfestival te Delft (NL), 
de Bluessocieteit LEsprit te Rotterdam (NL), Bluescafé Scarabee te Breda (NL) (stichting R&B Breda), 
Bluescafé De Keijzer in Spijkenisse (NL), de Internationale Jazzkroegentocht te Ninove, 
Het Paasbluesfestival te Asten (NL), Heineken Rhytm & Bluesfestival te Nunspeet (NL), 
de Bluesnight te Hellevoetsluis (NL) en in tal van blues- en jazz clubs, muziekcafes, 
blueskroegentochten, bluesfestivals in Nederland, Vlaanderen, Brussel en Wallonië), is Carlos BluesBox 
uitgegroeid tot een ervaren en vooral swingende bluesband. Onlangs deelden ze nog het podium met 
Roland Van Campenhout en Brendan Crocker. 

Ze zijn met 5: ritmegitaar en zang, sologitaar, electrische bass, drums en blues harp. 

Oude blueskrijgers die reeds lang gekozen hebben voor de muziek 
die hen het nauwst aan het hart ligt en die de voor rest van hun leven niets anders meer willen spelen 
dan die muziek die aan de basis ligt van de meeste moderne muziekrichtingen nl. de Blues. 

Het recept: 

Een stoofpotje van West Coast Jump & Swing, Boogie and Chicago Blues, gekruid met eigen brouwsels
Een gevarieerd repertoire van gekende en minder gekende nummers van o.a.: Muddy Waters, Willie Dixon, 
Little Walter Jacobs, Eddy Boyd, Jimmy Reed, T-Bone Walker, Louis Jordan, Lowell Fulson, Hollywood Fats, 
Buddy Johnson, Rod Piazza, Kim Wilson, Duke Robillard, Mike Morgan, Rick Estrin, Linwood Slim, Rusty Zinn, 
Paul Lamb... en vele anderen, overgoten met een CARLOS BluesBoxsausje. Dus geen heavy stuff !