---
artists:
- instrument: zang en contrabas
  name: Jean Van Lint
- instrument: piano
  name: Stijn Wauters
- instrument: gitaar
  name: Dirk Van der Linden
date: 28-12-2018
title: '"Invitation To Swing"'
---
Cole Porter, Irvin Berlin, George Gershwin, Jerome Kern, … namen die ons herinneren aan
tijdloze songs die verschillende generaties hebben beïnvloed. Songs die niet alleen
gekenmerkt werden door prachtige melodieën maar die tevens ondersteund werden door een
krachtig swingende ritme die miljoenen mensen naar de dansvloer leidde. 

Jean Van Lint neemt u mee doorheen een entertainend en swingende reis naar de gouden
tijdperk waar Jazz koning was en waar artiesten zoals Frank Sinatra, Nat King Cole, Tony
Bennet... de hitlijsten domineerden. 

Jean Van Lint groeide op in een muzikaal gezin. Zijn moeder, Louise Lava, was
zangeres die succes boekte tijdens de jaren zestig en zijn vader was een jazzpianist die
in de jaren 70, 80 en 90 heel actief was in de Belgische Jazzscene. 

Na een klassieke piano opleiding leerde hij basgitaar en later contrabas spelen. Vandaag
is hij een gevestigde waarde als contrabassist zowel binnen als buiten België.
Tevens groeide hij op als gerenommeerde zanger. Zijn 'crooner' stem mengt zich op een
harmonieuze manier met zijn stevige basspel. 

Hij begeleidde artiesten zoals Dave Pike, Leroy Jones, Phil Abraham, Johny Dover,
Charles Loos, Dany Doriz, Mark Murphy, Bruce Adams, Freddy Sunder, Tars Lootens,
Dirk Van der Linden, Ivan Paduart, Roni Ben-Hur, Ben Paterson, Francesca Tandoi,
Frits Landesbergen, e.a. 

Tevens speelt hij een prominente rol in de groep “Swing Dealers” waar hij op de
voorgrond treed als zanger, bassist en componist. 

Dirk Van der Linden speelt gitaar, Hammondorgel en piano is buiten muzikant,
componist en leraar ook de vertegenwoordiger voor Hammond Suzuki in de Benelux.
In 1989 besluit Dirk Van der Linden beroepsmuzikant te worden. 

Hij speelt bij verscheidene jazzformaties in zowel binnen- als buitenland.
Trad meerdere malen op in België, Nederland, Frankrijk, Duitsland, Zwitserland,
Engeland, Italië, Wales, Schotland, Hongarije, Finland, Denemarken, Noorwegen, op
Ibiza, Marokko, Nieuw Zeeland, de Arabische Emiraten, Guadeloupe, Amerika en Zuid
Afrika. 

Hij werkte samen met o.a. Clark Terry, Toots Thielemans, Deborah Brown, Red
Holloway, Dan Barrett, Howard Alden, Tom Baker, Scott Hamilton, Mike Carr, Frits
Landsbergen, Eddie Locke, Bruce Adams, Bob Barnard, Leroy Jones, Teddy Edwards,
Charlie Gabriel, Mark Braud, Bob Mover, Gary Smulyan, Martijn Van Itterson, Carlo
d’ Wys, Gianni Basso, Andy Cooper, Patrick Artero, John Barnes, Andy Cooper, Joe
Muranyi, Charlie Antolini, Mighty flea Conners, David Paquette, Lilian Boutté, Danny
Doriz, Mandy Gaines, Jesse van Ruller, Joke Bruys e. a. 

Stijn Wauters studeerde in 2007 af aan het conservatorium van Antwerpen – richting
Jazz & Lichte Muziek met grootste onderscheiding voor jazzpiano bij Erik Vermeulen
en Christoph Erbstösser. 

Stijn Wauters is pianist bij heel wat groepen: 'The Swing Dealers', 'The Smoky
Midnight Gang', het 'Marcelo Moncada Quartet', 'The Foodlums','The Big Ooh-bopsh'bam',
het 'Stijn Wauters Trio', 'The Boonx' en heel wat gelegenheidsformaties.
Sinds 2013 is hij eveneens de vaste pianist bij de Jacquelines. 

Hij was ook verschillende jaren vaste pianist bij de groep 'Daddy's Darlings and the Big
Bang Boys'. Naast zijn activiteiten als uitvoerend pianist is Stijn Wauters ook lesgever
jazzpiano aan de kunsthumaniora's van Brussel en Antwerpen en aan de
muziekacademies van Herentals en Brasschaat.

[Website](http://www.jeanvanlint.com/) 

[Youtube](https://www.youtube.com/watch?time_continue=2&v=KqBxmyiEb7M).