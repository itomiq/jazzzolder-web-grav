---
artists:
- instrument: tenorsax
  name: Frank Deruytter
- instrument: piano
  name: Vincent Bruyninckx
- instrument: contrabas
  name: Christophe Devisscher
- instrument: drums
  name: "Dr\xE9 Pallemaerts"
date: 09-04-2016
title: Extra concert Christophe Devisscher Quartet
---
**CD voorstelling.** 

Christophe Devisscher is een bekend bassist. Na experimenteren met klassieke muziek en heavy metal ging hij (contra)bas 
studeren. Hij was een tijd actief in pop en folk, maar koos uiteindelijk voor jazz. Workshops en master classes bij Sal LaRocca, 
Michel Hatzigeorgiou, John Abercrombie, Enrico Pieranunzi, Charlie Haden en Hein Van de Geyn, spelen bij het Alexi Tuomarila 
Quartet en het Pascal Schumacher Quartet, rondreizen met Eric Vloeimans, Johan Verminnen, Michel Herr, Lee Konitz, Peter King, 
Rabih Abou-Khalil, Tony Christie, Joe Lovano, Martin Taylor, Philip Catherine, Duko Gojkovic, Pierre Van Dormael, Bruno 
Castellucci, Florian Weber, Guy Barker, Steve Houben, Brussels Jazz Orchestra, Andy Middleton, Leroy Jones, Jeanfrançois 
Prins, Rocco Granata en Judy Niemack, gaan optreden in o.a. Nederland, Luxemburg, Finland, Zweden, Noorwegen, Denemarken, 
Duitsland, Frankrijk, Ierland, Groot-Brittannië, Oostenrijk, Polen, Roemenië, Litauwen, Estland, Italië, Griekenland, Spanje, 
Portugal, Tunesië, Marokko, Burkina Faso, Zuid-Afrika, Jordanië, Japan, Vietnam, China, Zuid Korea, Australië, Canada, USA en 
Mexico, Christophe maakte dit allemaal mee voor hij er toe kwam een eigen cd uit te brengen. 

In 2014 krijgt hij carte blanche van het Brusselse Jazz Station en dit 
leidt uiteindelijk tot een allereerste eigen band die stuk voor stuk bestaat uit klassemuzikanten. Samen met 
Frank Deruytter (saxofoon), Christian Mendoza (piano) en Dré Pallemaerts (drums) grasduint Christophe in zijn 
repertoire en componeert hij meteen ook nieuw werk voor de groep. Het uiteindelijk resultaat is een persoonlijk 
project van een sterke muzikant die lang wachtte om een ensemble onder eigen naam op te richten. 

Het nieuw album A Fishermans Tale', opgenomen in de Fattoria Musica in Osnabrück (D), wordt tijdens dit concert 
voorgesteld.

[Website](http://www.christophedevisscher.com/site/Welcome.html) 

[Youtube](https://www.youtube.com/watch?v=kJzUAn3v6eI).