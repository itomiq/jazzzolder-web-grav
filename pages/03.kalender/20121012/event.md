---
artists:
- instrument: tenorsax
  name: Viktor"danny" Perdieus
- instrument: altsax
  name: Filipe Ricardo Nader
- instrument: piano
  name: Seppe Gebruers
- instrument: euphonium
  name: Niels Van Heertum
- instrument: contrabas
  name: Laurens Smet
- instrument: drums en percussie
  name: Ruub Pensaert
- instrument: percussie
  name: "Sep Fran\xE7ois"
date: 12-10-2012
title: Ifa Y Xango
---
Orishas zijn tussenpersonen. Onder meer in de Cubaanse Santería en de Braziliaanse Candomblé worden ze ingezet om contact te maken tussen hemel en aarde, tussen God en mens. Niet toevallig gaan Orisha-ceremonies gepaard met muziek, ritme en dans. Ze zijn de swingende heiligen van de afro-latino religies. Ifa (of Ifá of Orunmila) staat voor wijsheid en kennis, Xangô (of Shangó) is de heer van de bliksem, het vuur, de dans. De combinatie Ifa y Xangô is dan ook de muzikale samensmelting van deze twee. 

Weldoordachte, eigen composities worden vervlochten met de broeierige spontaniteit en improvisatie die u van een wereldse groep verwacht. Dit frisse zevental werpt zich op als de duivelse intermediair tussen de muziek, goddelijk doch hels, en het alledaagse. Het slaat een brug tussen de verre afro- en latino-klanken en de eigen achtergrond in jazz, rock, pop en klassieke muziek. Ceremonies voor en door Ifa y Xangô zijn alvast niet te missen, baten ze niet, dan maken ze toch uw avond goed.

[Myspace](http://www.myspace.com/ifayxango).