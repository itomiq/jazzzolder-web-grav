---
artists:
- instrument: zang
  name: Pascale Delagnes
- instrument: piano
  name: Mathieu De Wit
- instrument: contrabas
  name: Damien Campion
- instrument: drums
  name: Jonathan Taylor
date: 23-12-2011
title: Belch Quartet
---
De muzikanten van deze groep ontmoetten mekaar tijdens hun studies en achteraf 
ook op verschillende Brusselse jazzpodia; ze vormden het Belch Quartet en 
willen vooral de Belgische muziek op een jazzy manier in de kijker zetten. 

Tijdens een trip in Thailand kregen ze de gelegenheid om met studenten van de 
"Suksasongkraw Maechan School" een grote multiculturele show op te voeren in het royal theatre in Bangkok.
Sindsdien trekken ze regelmatig naar Thailand voor optredens en workshops. 

Hun repertoire bevat vooral nummers van Belgische artiesten en componisten zoals 
Brel, Adamo, César Franck, Vaya con Dios, Arno enz..., weliswaar overgoten met een specifiek jazzsausje!

Ga zeker al eens luisteren op hun [Myspace](http://www.myspace.com/belchquartet).