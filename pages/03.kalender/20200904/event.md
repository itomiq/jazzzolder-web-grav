---
artists:
- instrument: ''
  name: Met Pat Donnez, Kris Vanderstraeten, Tutu Puoane en Ewout Pierreux
- instrument: teksten
  name: Pat Donnez
- instrument: tekeningen
  name: Kris Vanderstraeten
- instrument: zang
  name: Tutu Puoane
- instrument: Rhodes
  name: Ewout Pierreux
date: 04-09-2020
title: Predikheerlijke Zomer "Anything goes" - Jazzsuite VOLZET
---
**Op de binnenkoer van het Predikheren.**

Met 'Anything Goes' brengen we een heuse artistieke première! Onze huisgraficus Kris Vanderstraeten 
en (stads)dichter-radiomaker Pat Donnez hebben de handen in elkaar geslagen. De eerste maakte een 
reeks portretten van beroemde jazzzangeressen, de tweede liet zich hierdoor inspireren om de jazzdiva’s 
met schitterend proza te vereeuwigen. Deze unieke samenwerking willen zij tijdens de Predikheerlijke 
Zomer voorstellen, onder begeleiding van de geweldige jazzzangeres Tutu Puoane en pianist en echtgenoot Ewout Pierreux. 

Na de optredens signeren Pat en Kris hun “geesteskind”. 

*"Hoe je kunt overleven dankzij tien onvergetelijke vrouwen en hun songs…"* 

Wat hebben Billie Holiday, Astrud Gilberto of Ella Fitzgerald met elkaar gemeen? Het zijn ravissante 
jazzvocalisten en de songs die we hen in dit kleinood Anything goes laten zingen, zouden tot het 
immateriële culturele erfgoed moeten horen. Als het over deze vrouwen gaat, kijken we niet op een 
superlatief meer of minder. 

Onvergetelijke vrouwen. Wat niet wil zeggen dat ze dat ook blijven. We zouden het zonde vinden 
mochten deze artiestes en hun respectievelijke songs straks tussen de plooien van de vergetelheid 
sukkelen. Wild is the wind en je weet nooit wat de wind allemaal met zich meeneemt. 

Maar mocht je hopen te weten te komen wanneer Sarah Vaughan precies Time to go voor de eeuwigheid en 
een paar dagen inblikte of hoe Peggy Lee aan haar einde kwam, zal je op je honger blijven zitten. 

Anything goes zijn tien hoogstpersoonlijke belijdenissen. Over leven en overleven. 
Overkomt het jou nooit dat je je op een onbewaakt moment afvraagt: is het dat maar, 
Is that all there is? Geloof het of niet, maar met zo’n Peggy of Billie in de buurt, 
overleef je die vraag. 

2 optredens: om 19u en om 21u30. 

Enkel met reservatie via [Webshop](https://ticketshop.ticketmatic.com/mechelen/predikheren) Het Predikheren.