---
artists:
- instrument: piano
  name: Soo Cho
- instrument: contrabas
  name: Janos Bruneel
- instrument: drums
  name: Lionel Beuvens
date: 12-06-2015
title: Soo Cho trio
---
Soo Cho (Zuid-Korea) heeft bijna heel haar leven al piano gespeeld. Ze begon op zeer jonge leeftijd met 
klassieke muziek, en was daarna een tijd werkzaam als model. Nadien studeerde ze klassieke piano en fluit 
aan de Sung Sin University in Seoel. 
Jazz studeerde ze voor meerdere jaren aan de conservatoria van Utrecht en Amsterdam, waarna Soo Cho besloot 
om haar eigen trio op te richten. 
Het trio repeteerde intensief gedurende een periode van 2 jaar, terwijl ze ondertussen de Jam-sessies in de 
DJS Jazz club in Dordrecht organiseerden. In 2004 begon het trio maandelijkse lunch concerten te spelen in het 
Baseline Theater. 

In maart 2008 komt haar eerste album "PRAYER" uit bij Challenge Records; de voorstelling van deze CD vond plaats 
in het Bimhuis in Amsterdam. Tevens werd haar quartet( met Angelo Verploegen) uitgekozen om de "Young Vips Tour 2008" te spelen.
Haar tweede album "LITTLE PRINCE" verschijnt in oktober 2010, en in april 2013 brengt ze met haar nieuwe groep "Jass United" 
met de Italiaanse saxofonist Javier Girotto een derde cd op de markt, "PANDORA", gereleased bij het Noorse platenlabel Curling Legs.
Dat jaar wordt ze ook gekozen als musician in residence Nijmegen 2013. 

En in april 2014 is er reeds haar vierde album, BALLERINA, opnieuw met de Italiaanse saxofonist Javier Girotto, bij het Oostenrijkse 
label Alessa records. 

De muziek van het trio is melodieus, het is jazz, het is origineel..... Er zijn hints naar Jarrett, flarden van 
Mehldau, herinneringen aan Pieranunzi, maar we horen vooral de wereld van een originele componist: Soo Cho. 

Vanavond komt ze met haar nieuwe Belgische begeleiders naar Mechelen! 

[Haar website](http://www.soocho.nl/).