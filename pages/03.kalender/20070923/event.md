---
artists:
- instrument: bij de Mechelaars thuis waar je jazz en Mechelen kunt (her)ontdekken.
  name: "Muziek \xE0 la carte"
date: 23-09-2007
title: Jazz at Home
---
Stel op **zondag 23 september 2007** zélf je eigen jazznamiddag samen en ontdek (historische) 
huiskamers, binnentuinen en andere toffe plekjes in de Mechelse binnenstad. Dit jaar 
ligt de nadruk op de Belgische jazz. Naast Vlaamse zullen er ook tal van Waalse en 
Brusselse muzikanten aanwezig zijn. 

Dit seizoen kies je weer 3 optredens van 45 minuten elk uit 17 jazzgroepen. Een stadsplan 
gidst je dan naar de diverse locaties. De bewoners van elke locatie zetten hun voordeur 
open en bieden je een drankje aan om optimaal van de live-jazz te kunnen genieten. 

Start- en eindpunt is **de Mechelse Stadsschouwburg** waar je ook iets kunt eten en drinken. 

Je kiest 3 optredens uit en begeeft je met je plan naar de Mechelse huiskamers. De locaties 
liggen op wandelafstand van elkaar in de Mechelse binnenstad. Je betaalt 1 prijs 
voor alle concerten. 

s Avonds is er het slotconcert met **"4in1"**, groep van Jean-Paul Estiévenart, laureaat 
**Django d'or young talent 2006**, als voorprogramma, en **"Aka Moon"**, een van de belangrijkste 
Belgische jazzgroepen van de laatste jaren, als hoofdact in **de Stadsschouwburg**, Keizerstraat 3 te Mechelen. 

Een productie van Jazzzolder vzw i.s.m. [Cultuurcentrum Mechelen](http://www.ccmechelen.be), 
[JCI Mechelen](http://www.jcimechelen.be), en met de steun 
van de stad [Mechelen](http://www.mechelen.be).

Alle info vind je op [jazzathome](http://www.jazzathome.be).