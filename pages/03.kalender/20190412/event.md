---
artists:
- instrument: altsax
  name: Rob Banken
- instrument: gitaar
  name: Artan Buleshkaj
- instrument: gitaar
  name: Roeland Celis
- instrument: contrabas
  name: "Cyrille Oberm\xFCller"
- instrument: drums
  name: Elias Devoldere
date: 12-04-2019
title: H A S T
---
H A S T ontstond in september 2015 als geesteskind van Rob Banken met als uitgangspunt 
een kwintet te creëren dat de oorsprong van zijn klank vindt in de wisselwerking tussen 
rock, jazz en vrij geïmproviseerde muziek. In Roeland Celis, Artan Buleshkaj Cyrille 
Obermüller en Elias Devoldere vond hij al snel de ideale bandgenoten voor dit project, 
gezien hun collectieve affiniteit met hedendaagse muziekvormen zoals rock en metal, 
maar ook hun jazz-scholing op conservatoria over heel de wereld. 

De band bracht na een reeks repetities in najaar 2015 zijn eerste digitale opnames uit, 
waarop een tournee volgde in het Belgische clubcircuit. Het eerste hoogtepunt voor de 
band kwam er in de zomer van 2016, waar ze laureaat waren van de Jong Werk-wedstrijd op 
Theater aan Zee en door de juryleden geprezen werden om hun unieke klank en concept. In 
najaar 2016/voorjaar 2017 slaagde de band erin om naast enkele losse optredens nog een 
geslaagde clubtournee af te leveren (o.a. Leuven Jazz, Jazztival en Minardschouwburg te 
Gent) en om de JazzTract-prijs te winnen op Gent Jazz Festival 2017. 

Vanaf 2017 werkt de band samen met managementkantoor ART-SPOT.BE, waarmee zij een meerjarenplan 
opstellen voor opname, release en professionele omkadering van hun debuutalbum. Deze samenwerking 
resulteerde reeds in enkele mooie gebeurtenissen in najaar 2017/voorjaar 2018: een concert in de 
Handelsbeurs (Gent), een residentie in het Dommelhof te Neerpelt (in het kader van JazzCase), … 

H A S T bracht in januari 2019 zijn debuutplaat uit, opgenomen bij Koen Gisen (SCHNTZL, Nordmann) in 
de inmiddels legendarische Studio La Patrie te Gent.

[Website](http://art-spot.be/hast) 

[Soundcloud](https://soundcloud.com/hastmusic).