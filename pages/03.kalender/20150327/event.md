---
artists:
- instrument: piano
  name: Loran Witteveen (NL)
- instrument: contrabas
  name: Stefan Lievestro (BE)
- instrument: drums
  name: Raf Vertessen (BE)
date: 27-03-2015
title: Sputnik 3
---
Sputnik 3 (Raf Vertessen trio) is een trio gevormd aan het conservatorium van Amsterdam. 

Loran Witteveen is vooral bekend door zijn nieuwe kwartet met Joris Roelofs, Pat Cleaver en Onno Govaert 
waarmee hij recent een CD heeft opgenomen. Ook heeft hij met zijn kwintet vorig jaar de Dutch Jazz Competition 
gewonnen. 

Stefan Lievestro studeerde in 1989 cum laude af aan het conservatorium van Hilversum. 

In 1991 wint hij de solistenprijs op het Karlovy Vary Jazz Festival in TjechiÃ«. 

Hij speelde onder andere met Nat Adderley, Bob Berg, Deedee Bridgewater, Philip Catherine, Pat Metheny, Freddie Hubbard en Art Porter. 
Momenteel treedt Stefan met grote regelmaat op met de pianisten Michiel Borstlap en Harmen Fraanje, en geeft hij les aan het 
conservatorium van Gent. 

Raf Vertessen is de oprichter van deze band en hij schrijft ook composities gewijd aan deze muzikanten. 

Met zijn vader, Marc Vertessen (klarinettist) als voorbeeld, begon hij ook klarinet te spelen. Raf ontdekte jazz muziek in de 
muziekclub van zijn ouders toen hij er een plaat van het Benny Goodman orkest met Gene Krupa hoorde! Vanaf dat ogenblik wilde 
hij jazz drummer worden. 

In 2010 verhuisde hij naar Amsterdam om er te studeren met Martijn Vink, bekend van BJO en Metropole Orkest. Hij had ook het 
voorrecht stages te volgen bij Ari Hoenig, Dan Weiss, Jochen Rueckert en kreeg masterclasses van Adam Nussbaum, Ted Poor & 
Carl Allen. 

Experimenteren met complexe ritmes, mooie kleuren, en opvallende grooves zijn te bemerken in zijn manier van componeren. 
Op 27 en 28 april gaan ze hun eerste cd opnemen in de Powersound studio in Amsterdam. 

We krijgen vanavond dus een voorproefje van wat deze cd zal worden!

[Soundcloud](https://soundcloud.com/inflatable-garbage) .