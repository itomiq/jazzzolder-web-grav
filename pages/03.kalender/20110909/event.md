---
artists:
- instrument: tenorsax
  name: Bart Defoort
- instrument: contrabas
  name: Jos Machtel
- instrument: drums
  name: Toni Vitacolonna
date: 09-09-2011
title: Bart Defoort trio
---
Bart groeide op in een muzikale familie. 

Hij studeerde 2 jaar op het Conservatoire de Bruxelles bij Steve Houben en volgde 
zomerstages en lessen bij Joe Lovano, John Ruocco, Jerry Bergonzi en Walt Weiskopf. 

Tussen 1986 en 1992 speelt hij in verschillende muziektheater-producties (Père Ubu 
in NTG Gent, Duck Variations(Daan Hugaert), Madoc (Mia Grijp) en in avant-gardistische 
formaties (Simpletones, Blindman Sax Quartet).
Ondertussen was hij ook lid van de Swing Big Band West Music Club olv Richard Rousselet 
en leidt zijn eigen eerste Quartets met o.a. Felix Simtaine, Erik Vermeulen, Sal La Rocca, enz 

Eind jaren 80 begin jaren 90 was hij nauw betrokken bij de Kaai in Brussel, waar 
muzikanten veel experimenteerden en eigen projecten opzetten. 

Hij maakt deel uit van het 6tet KDs Basement Party (90-93) van zijn broer Kris, en 
sticht samen met Bo Vanderwerf de groep Octurn. Bij Octurn blijft hij tot 2001.
Met deze beide formaties maakt hij 6 CDs en speelt hij in Frankrijk, Canada (Montréal Festival), 
New-York (Knitting Factory Festival) en de belangrijkste festivals en podia in België 
(Jazz Middelheim, Jazz à Liège, Audi Jazz, enz) 

In 1993 ontstaat het Brussels Jazz Orchestra, waar hij vanaf het begin deel van uitmaakt. 
In 1996 en 1997 trekt hij telkens voor 2 maanden naar New-York om er te studeren (privé bij 
Walt Weiskopf, Jerry Bergonzi), te componeren en vooral heel veel te spelen in privé- en 
openbare jamsessies. Daar leert hij o.a. Gene Calderazzo kennen, drummer op zijn eerste CD als leider. 

Naast het spelen in al deze formaties heeft hij altijd eigen groepen (Bart Defoort Quartet) 
geleid waarvoor hij componeert en waarmee hij optreedt en 4 CDs opneemt.
De cd Sharing Stories On Our Journey krijgt de Django dOr voor beste Belgische Jazz CD 2009, 
en wordt tevens genomineerd voor de Klara Muziekprijzen 2009.

Meer info vind je op de [Myspace](http://www.myspace.com/bartdefoort) van Bart.