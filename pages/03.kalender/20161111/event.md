---
artists:
- instrument: trompet en composities
  name: Marcus Wyatt
- instrument: piano
  name: Ewout Pierreux
- instrument: sax
  name: Steven Delannoye
- instrument: bas
  name: Romy Brauteseth
- instrument: drums
  name: Teun Verbruggen
date: 11-11-2016
title: Marcus Wyatt-Ewout Pierreux Group
---
De Zuid-Afrikaanse trompettist en componist Marcus Wyatt is een goede vriend van pianist Ewout Pierreux, binnen en 
buiten de muziek; ze hebben elkaar (vanzelfsprekend) leren kennen via Tutu Puoane Marcus en Tutu hebben samen 
gestudeerd aan Cape Town University in de jaren 90 en zijn sindsdien altijd erg goede vrienden gebleven. Zij hebben in 
Zuid-Afrika al talloze keren samengewerkt en -gespeeld en hebben een tijd geleden besloten om te proberen om die 
samenwerking ook op het Europese vasteland door te zetten. Op die manier hebben ze een kleine tour in België gespeeld in 
november 2014 langs een reeks clubs en zalen, en gezien de warme ontvangst toen willen zij daar graag een vervolg aan breien. 

Ze plannen dus een nieuwe tour, ditmaal in het najaar (oktober-november) van 2016. De line-up is een interessante combinatie 
van muzikanten die op de één of andere manier allemaal een link hebben met Marcus: Steven Delannoye op tenor sax, die 
Marcus al jaren geleden ontmoette hier in België op enkele jamsessies, Joao Lobo, waarmee Marcus samenspeelde in Johannesburg 
toen Joao er passeerde met Maâk, die voor deze avond vervangen wordt door Teun Verbruggen. Op bas speelt de vrouwelijke Zuid-Afrikaanse 
Romy Brauteseth uit Kaapstad, die sinds enige tijd vast deel uitmaakt van verschillende projecten van Marcus in Zuid-Afrika. Op zich 
een klassieke Quintet-bezetting dus, terwijl de muziek zelf niet echt klassiek te noemen is, én een aardig stukje buiten de lijntjes 
kleurt: de composities zijn hoofdzakelijk originals van Marcus en hebben een onmiskenbare Zuid-Afrikaanse flavour, zowel wat betreft 
groove als harmonie, terwijl de solistische ruimte voor een groot stuk vrij is, hetgeen resulteert in concerten die erg momentgebonden 
zijn, met veel verrassing en interactie. Er komen ook enkele stukken van Steven Delannoye en Ewout voorbij, maar de benadering van dat 
repertoire blijft onder invloed van Marcus muziek grotendeels dezelfde. 

[Live-opname in Leuven.](https://soundcloud.com/ewout-pierreux-1/sets/marcus-wyatt-ewout-pierreux/s-76u1F)