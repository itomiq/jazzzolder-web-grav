---
artists:
- instrument: sax
  name: Jeroen Van Herzeele
- instrument: Wurlitzer piano
  name: Bram Weijters
- instrument: contrabas
  name: Piet Verbist
- instrument: drums
  name: Herman Pardon
date: 24-04-2015
title: Zygomatik
---
"Electrifying Groove Originals 

Op energetische wijze stijlen als rock en soul mengen met jazz en funk en daarbuiten: akoestisch en 
organisch, smeuïg en meeslepend, stevig en psychedelisch 

Het mengen van stijlen is de essentie van jazz en de wortel voor originaliteit. Dit gebeurt met respect 
voor de tradities en open voor de individuele smaken en klanken van elke participerende muzikant, altijd 
met de wil om een duidelijk verhaal te vertellen en een sterke sfeer te scheppen. 

Zygomatik is bassist Piet Verbist zijn eerste project als leider en componist. Doorheen de jaren participeerde 
hij in vele projecten met uiteenlopende stijlen van rock en soul tot straight jazz, zowel als wereld muziek 
(tango, flamenco, Noord- Afrikaanse muziek) en vrije improvisatie. 

Al deze ervaringen versmelten in zijn composities waar intensiteit, groove en energie de belangrijkste ingrediënten 
zijn. Piet verwijst naar de volgende invloeden: (in alfabetische volgorde) The Beatles, Ben Allison, Bootsy Collins, 
Charles Mingus, Curtis Mayfield, Dave Holland, Deep Purple, El Camaron De Isla, Frank Zappa, Henri Texier, The Meters, 
Miles Davis, James Jamerson, King Crimson, Led Zeppelin, Masada, Pink Floyd, Rabih Abou-Khalil  

De naam Zygomatik is afgeleid van het Latijn: Zygomaticus Major en Zygomaticus Minor. Deze verwijzen naar spieren in 
het menselijk gelaat die zorgen voor de gezichtsuitdrukking. In het Frans wordt zygomatique gebruikt in de omgangstaal 
als verwijzing naar glimlachen en/of lachen. 

[Youtube](https://www.youtube.com/watch?v=oC5X-n439k4).