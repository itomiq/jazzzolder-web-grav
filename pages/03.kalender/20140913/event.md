---
date: 13-09-2014
title: "Jazzathome 10de editie! \x93Jazz meets classic\x94"
---
Jazzathome wordt tien jaar en dat zal Mechelen geweten hebben! Voor het eerst loopt het festival over twee dagen, zaterdag 13 en zondag 14 september. Het thema van deze feesteditie: Jazz meets classic. Het hele weekend staat in het teken van het vruchtbare huwelijk tussen beide genres. 

**Zaterdag 13 september** 

17u tot 19u, muzikaal aperitief op het Dijlepad. Jazzathome trakteert met een **gratis evenement!** 

Op vier schilderachtige locaties op en langs het Dijlepad, tussen de Lamot-site en de Kruidtuin, staan vanaf 17u combos en ensembles klaar om passanten op een portie jazz of klassiek te vergasten. Degustatie mogelijk in onze sponsortenten. Last van zware benen? Dan kunt u het evenement van op het water in onze speciale Dijleboot bijwonen! 

Toegang gratis. 

20u30, Stadschouwburg. Dubbelconcert **Classic Meets Jazz.** 

Deel 1: **The Gershwin-project.** 

Waldo Geuns (piano, klassiek), Piet Vansichen (zang, klassieke bas) Arne Van Coillie (piano, jazz) en Kim Versteynen (zang, jazz) brengen een bloemlezing uit het oeuvre van de Amerikaanse componist die als geen ander klassiek en jazz wist te vermengen. Ze krijgen versterking van Grégoire Vandersmissen, de beste tapdanser van België. 

[Gershwin project op Youtube](http://www.youtube.com/watch?v=Y8na-T8f-oQ). 

Deel 2: **Saxacorda.** 

Saxofonist Rhonny Ventat, eerder al hoofdact op Jazzathome, heeft zich omringd met vijf uitmuntende kamermuzikanten. 

Begeleid door Nathalie Lefin (viool), Elena Lavrenov (viool), Laurence Genevois (altviool), Sigrid Vandenbogaerde (cello) en Nicolas Lehembre (contrabas) spelen zij muzikale originele composities rijk aan verrassingen. 

Ze brengen speciaal voor de groep gecomponeerde werken van Line Adam, Arnaud Fusté-Lambezat, Garrett List, Michel Lysight, Philippe Preudhomme, Rhonny Ventat, Patrick Wilwerth... 
Het zijn composities met een grote verscheidenheid aan kleuren. 

Nooit eerder klonk het huwelijk tussen strijkers en blazers zo avontuurlijk en fris! 

Saxacorda kreeg de Fuga trofee 2013 van de Unie van Belgische componisten. 

In mei 2014 trad Rhonny Ventat op als solist met het Nationaal Orkest van België olv Dirk Brossé in het Forum te Luik n.a.v. de 200ste geboorteverjaardag van Adolphe Sax. 

[Saxacorda op Youtube](http://www.youtube.com/watch?v=uCtKp_Rijag). 

Tickets: 20 euro via UiT in Mechelen, on line via Cultuurcentrum Mechelen of via de jazzzolder. 

Alle info: [jazzathome](http://www.jazzathome.be).