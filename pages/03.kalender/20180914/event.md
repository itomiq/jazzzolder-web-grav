---
artists:
- instrument: piano
  name: Mike Tseng (TW)
- instrument: gitaar
  name: Tim Finoulst (BE)
- instrument: contrabas
  name: Martijn Van Buel (BE)
- instrument: drums
  name: "Dani\xEBl Jonkers (NL)"
date: 14-09-2018
title: Mike Tseng-Martijn Van Buel Quartet
---
Ook in het Verre Oosten vindt men jazzmuzikanten van hoog niveau, soms zelfs met een Belgisch 
tintje. Zo iemand is Mike Tseng, een Taiwanese pianist die aan het Brussels Conservatorium bij 
Diederik Wissels en Nathalie Loriers studeerde. In 2009 keerde hij met een masterdiploma naar Taiwan 
terug en dook er met veel enthousiasme en succes in de jazz-scene. Hij toerde niet alleen in eigen 
land, maar speelde in clubs in Korea, Japan, China en IndonesiÃ« en schitterde op grote evenementen 
zoals het Fukuoka Jazz Festival, Java Jazz en het Beishan Music Festival. In 2012 begon hij met zijn 
eigen Symbiosis Trio albums op te nemen, alweer met veel succes. Best Performance Album, Best Composer, 
de bekroningen volgden elkaar op. Ook Chromatics, zijn laatste album uit 2016, viel in de prijzen. 

Behalve met zijn eigen trio heeft Tseng de handen vol als gastmuzikant bij Orbit Folks en Mission 
Formosa, klinkende namen in Asian jazz.

[Youtube](https://www.youtube.com/watch?v=ze8MzvzTgPs) 

[Youtube](https://www.youtube.com/watch?v=w5zm6d-9xJg)