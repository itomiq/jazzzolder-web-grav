---
artists:
- instrument: accordeon en composities
  name: Tuur Florizoone
- instrument: sax en fluit
  name: Philippe Laloy
- instrument: bas
  name: Vincent Noiret
date: 13-12-2019
title: Tricycle 20 jaar!
---
Accordeonist, pianist en componist Tuur Florizoone is weer helemaal terug van weggeweest. Samen met zijn 
companen Philippe Laloy en Vincent Noiret viert hij dit najaar het 20-jarig bestaan
van Tricycle met een nieuwe CD en een uitgebreide tournee in het clubcircuit van Vlaanderen, 
Wallonië en Nederland. 

De verjaardags-cd ‘ZOOM’ telt 13 toegankelijke, inventieve en verhalende composities van Tuur 
Florizoone die opnieuw de grenzen van de jazz, wereldmuziek, filmmuziek en klassieke muziek 
aftasten met een typisch ‘Belgisch’ geluid als resultaat. 

De cd-première was op 11 november in de AB te Brussel. 

Voor bandleader Tuur Florizoone heeft deze verjaardag alvast een symbolische waarde: hij was 20 jaar 
en nog student aan het Brusselse muziekconservatorium toen hij Tricycle opstartte, zijn allereerste 
band trouwens, én hij is nu zelf 40 jaar. 

Toen Tricycle in 1999 voor het eerst samenspeelde, was dat een toeval en een noodzaak. In extremis 
trok het pas samengestelde trio immers naar Duitsland om een circusvoorstelling te begeleiden voor 
een ‘one shot performance’. 

Nu 20 jaar en straks 4 albums later staat de groep er nog steeds.

[Youtube](https://www.youtube.com/watch?v=uKCi8or7Jgw&feature=youtu.be) 

[Youtube](https://www.youtube.com/watch?v=2uync1_M0_s&feature=youtu.be) 

[Website](https://www.aventuramusica.be/tricycle/?fbclid=IwAR1BNp1_U05S9CuWkxjy_r-oidO3kfz3XEG02-RPf1pY47CEGX9Tf3nEirA).