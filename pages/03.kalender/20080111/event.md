---
artists:
- instrument: saxen en basklarinet
  name: Toine Thys
- instrument: percussie
  name: Chris Joris
- instrument: bas
  name: Nicolas Thys
date: 11-01-2008
title: Chris Joris trio
---
Elke Mechelaar kent Chris Joris, elke Belgische jazzliefhebber zal u vertellen wie hij is, 
en in de internationale jazzscène wordt hij aanzien als een van de beste percussionisten van zijn tijd. 

Opnoemen waar hij overal speelde, met wie, welke opnames hij maakte, is niet zo makkelijk, 
we zouden teveel plaatsen en namen vergeten. 

Toine en Nicolas Thys, geboren in Brussel, komen uit een muzikale familie. 

Toine volgde eerst een klassieke opleiding (klarinet) om nadien, na verschillende contacten 
met muzikanten zoals Pierre Vaiana, Erwin Vann en John Ruocco lessen te gaan volgen in Brussel 
en Den Haag, waar hij in 2002 afstudeerde met de titel: "Master of Music". Met verschillende 
groepen (o.a. Take the Duke, Toine Thys Homebase Party, Niels Bjerg Quartet e.v.a.) speelde 
ook hij regelmatig in het buitenland. 

Nick trok naar Amsterdam, en ging nadien in New York wonen; sinds begin 2007 woont hij 
weer "thuis" in Brussel. Hij speelde reeds zowat overal ter wereld met zowat iedereen 
met naam en faam (bv Mal Waldron, Zap Mama, Lee Konitz, Bill Carrothers, Mark Turner...) 
als gerenommeerd bassist. 

Sinds zijn terugkeer in België speelt hij ook af en toe samen met zijn broer Toine.

Meer info [hier](http://www.chrisjoris.be/), 
[hier](http://www.nicolasthys.com/) en 
[hier](http://www.toinethys.com/).