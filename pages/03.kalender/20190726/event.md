---
artists:
- instrument: vibrafoon
  name: Wim Segers
- instrument: slaggitaar
  name: Renaud Dardenne
- instrument: sax
  name: Tom Callens
- instrument: gitaar
  name: Mo Vleeshouwers
- instrument: contrabas
  name: Gertjan Alkemade
date: 26-07-2019
title: Les Croissants Belges
---
De kern van de Croissants Belges speelt al samen sinds de Gentse Feesten van 2012. Ondertussen 
is de band uitgegroeid tot een vaste waarde in Gent. De muziek is avontuurlijk, vurig en 
meedogenloos mooi, met naast eigen composities ook bekende en vooral minder bekende standards. 

Hun eerste plaat kwam uit in februari 2019, en werd geproduced door jazzwizzard Dick Vanderharst. 
Het resultaat is een geweldig 
opwindende plaat, waar geen cliché's of compromissen te vinden zijn, maar prachtige, onversneden 
klassiekers en nieuwe parels. Een enthousiaste en liefdevolle ode aan een van de mooiste genres ter 
wereld: gypsy swing, bijna volledig uitgevonden door één man, Django Reinhardt: de Belg, de Zigeuner, 
de Virtuoos. Geen imitaties met weggeplakte vingers, maar een moderne en prikkelende verderzetting 
van de constant evoluerende jazz. 

Wim Segers speelt vibrafoon. Hij is daarnaast de bezieler van Compro Oro, en o.a. bandlid van de Flat Earth Society en John Ghost. 

Renaud Dardenne speelt slaggitaar en deelt dezer dagen het podium met Vinylio en Les violons de Bruxelles. 

Mo Vleeshouwers neemt de geniale gitaarsolo's voor zijn rekening, Hij wordt op jonge leeftijd beschouwd als een 
van de beste solisten van Gent, en heeft evenveel geleerd van Jimi Hendrix als van Django. 

Gertjan Alkemade op contrabas is een getalenteerde multi-instrumentalist en componist, in het Mechelse bekend als bassist bij blues/bluegrassband Bash. 

Special guest: Tom Callens: hij speelde vroeger al bij Lady Linn en treedt nu op met o.a. Lester's Blues.

[Youtube](https://www.youtube.com/watch?v=FSg5HDWSVn4) 

[Youtube](https://www.youtube.com/watch?v=2s_sNFi-nXw)