---
artists:
- instrument: trombone
  name: Tim Daemen
- instrument: sax
  name: Daniel Daemen
- instrument: contrabas
  name: Jo Didderen
- instrument: drums
  name: Achim Bill
date: 28-07-2017
title: "Dada B\xF6l\xFCm"
---
"Pre Sentiment" is de culminatie van de muzikale ontwikkeling van trombonist Tim Daemen. Het album bevat 
enkel eigen materiaal en kwam tot stand na drie jaar experimenteren en musiceren met een vast 
kwartet "Dada Bölüm" (zonder akkoordinstrument). 

Met zijn broer Daniel Daemen op saxofoon zoeken de muzikale ziels- en bloedverwanten elkaar op met 
bedachtzame tonen, kleuren en vooral veel communicatie. Dit spel resulteert vaak in spontane contrapuntische 
bewegingen die naar nieuwe muzikale velden leiden: van traditioneel swingend tot modaal of licht avant-garde. De 
strakke ritmetandem van Jo Didderen op contrabas en Achim Bill op drums, houdt alles samen en draagt bij tot 
een spannend geheel. Postbop meets soul meets cinematic music, Dada Bölüm weeft het allemaal naadloos en mooi 
door elkaar.

[Soundcloud](https://soundcloud.com/user-525947633/pre-sentiment-dada-bolum).