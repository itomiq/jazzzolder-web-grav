---
artists:
- instrument: sax/fluit
  name: Ben Sluijs,
- instrument: gitaar
  name: Hendrik Braeckman,
- instrument: bas
  name: Piet Verbist,
date: 14-11-2003
title: ANCESTHREE
---
#### 5 jaar jazzzolder.

##### Ben Sluijs - Hendrik Braeckman - Piet Verbist

In 1997 hebben we samen besloten te gaan spelen in een formule 

zonder drums. Vooral het intieme karakter met meer ruimte voor 

lyriek beviel zowel de musici als het publiek. Dit trio heeft 

dan ook reeds tientallen concerten verzorgd, waardoor het tot 

een goed op elkaar ingespeelde groep met veel interactie is geëvolueerd. 

Het repertoire bestaat uit Jazz-standards en eigen composities 

in een eigenzinnige doch toegankelijke moderne jazz-stijl. 

Eind 2000 werden er live opnamen gemaakt in de Gentse jazz-club 

 Opa Tuur die ondertussen op CD werden uitgebracht. ( Ancesthree Contour 001)

Ook voor VRT Radio Klara werden er opnamen verzorgd en uitgezonden. 

Ben werd geboren op 6 maart 1967 te Antwerpen. Hij voltooide zijn

humanioraopleiding aan het atheneum van Mortsel en volgde tegelijkertijd

een 5-jarige klassieke saxofoonopleiding aan de muziekacademie van

Vilvoorde met Rudy Haemers als leraar.

Hier behaalde hij het diploma klassiek saxofoon in de uitmuntende graad met

grote onderscheiding.

Tijdens de zomervakanties volgde hij verschillende klassieke zomerstages te Libramont 

waar hij les had van o.a. Francois Danneels, Norbert Nozy, Willy

Demey... 

Na deze klassieke opleiding studeerde hij 4 jaar aan de Antwerpse

Jazz-Studio waar hij lessen volgde met John Ruocco en een jaar aan het

conservatorium van Brussel met Steve Houben als leraar. 

Tijdens zijn opleiding engageerde hij zich voor verschillende formaties

zoals: Jan Mues Septet, Emanon Five, Jos Moons Big Band, Yellow City Big

Band, B.R.T. Big Band... en neemt hij een 1ste cd op met Stacy Rowles, Nathalie Loriers, 

Dré Pallemaerts en Stefan Lievestro.

Hij speelde reeds verschillende nationale- en ook internationale concerten

zoals Jazz-Middelheim (Belgie), Knitting Factory (New York), festival van

Montreal (Canada), North Sea festival (Holland)... 

In 1995 speelde hij enkele concerten met Philippe Catherine, waaronder één

met Toots Thielemans. 

Momenteel is hij aktief in Octurn, Brussels Jazz Orchestra, Myriam Alter

Quintet, Paolo Radoni Quartet, Act Big Band, Chris Joris Experience... en

speelt hij met zijn eigen kwartet met Erik Vermeulen (piano), Piet Verbist

(bas) en Eric Thielemans (drums). 

Verder speelde hij occasioneel met Michel Herr, Bert Joris, Dré

Pallemaerts, Hein Van De Geijn, Ivan Paduart, Nathalie Loriers...

In 1997 vertegenwoordigde hij Belgie in de Europese Big-Band te Slovenie.

Hij krijgt de Antoon Van Dijckprijs 1999 uitgereikt door de stad Antwerpen.

Als belangrijkste invloeden citeert hij: John Ruocco, Charlie Parker,

John Coltrane, Peter King, Lee Konitz, Hank Mobley, Ornette Coleman... 

Hendrik, geboren te Eeklo op 20/09/1964, begon gitaar te spelen na een 

TV cursus: "Gitaar Spelenderwijs" van Jan Mol (TELEAC). Na enkele 

jaren rock- en popmuziek gespeeld te hebben gaat hij in 1983 studeren 

aan de Jazz studio in Antwerpen. Daar volgde hij lessen bij: Dré Pallemaerts, 

Bert Joris, Joe Lovano, Hein Van De Geyn, Eric Vermeulen, Maarten Weyler, 

Dennis Luxion en Roger Kellaway. Als gitaar leraars waren er Paolo Radoni, 

Peter Hertmans, Peter Nieuwerf, Serge Lazarevitch en Philliphe Catherine 

(van 1983 tot en met 1987). 

Na het bestuderen van de  klassieke gitaristen uit de jazz, zoals: 

Charlie Christian, Django Reinhardt, Barney Kessel, Kenny Burrell, 

Jim Hall en Wes Montgommery, verlegt hij zijn focus naar meer moderne 

gitaristen, zoals Mike Stern, John Scofield, Pat Metheny, Bill Frisell, 

John Abercrombie en de franse gitarist Serge Lazarevitch. Bij de vier 

laatstgenoemden neemt hij lessen. 

Tot 1987 speelde Hendrik met Frank Vaganee en Erwin Vann en was 

laureaat van het Oostende Jazzconcours, georganiseerd door Knack Magazine. 

Verder speelde hij vooral met Monica Stoces, Eric Vermeulen, Bert Joris, 

Kurt Van Herck, Jean Louis Rassinfosse, Dré Pallemaerts, Phillippe Aerts, 

Jan De Haas, Koen Decauter ("Waso"), Jan de Koning, Clifford Adams 

(trombonist van Cool & the Gang), Jack Van Poll, Patricia Beysens, 

Diederik Wissels, Charles Loos, Jan Mues en dagelijks in de jazzclub 

van de Amerikaanse vibrafonist Dave Pike, in Gent. Ook werkte hij samen 

met een aantal buitenlandse musici zoals Peter Compo, Judie Niemack en 

Andy Mghee uit New York, Andrej Cusik uit Polen, Toivo Unt van Letland 

en Dave Paquette uit New Orleans. 

Hendrik speelde in het buitenland o.a. te Dusseldorf, Stuttgart, St.Moritz, 

Cannes, Amiens, Parijs, Taipeh (Hoofdstad van Taiwan) en Koeweit.

Hij leidde eigen groepen zoals: trio "Moves", "HB's Confusion", de formatie 

"King & Co" en maakt(e) verder deel uit van o.a. de groep rond de franse 

zangeres Catherine Delasalle en vormde samen met Jo Vanhautte een 

jazzkwartet met Wannes Van De Velde. 

Sinds 1995 maakt Hendrik deel uit van het "Rony Verbiest trio". 

Tijdens het seizoen 1998-'99 tourde hij met Johan Verminnen in 

een Chançon project en sinds 1998 speelt hij bij het 

"Ben Sluys/Hendrik Braeckman/Piet Verbist trio". 

Hendrik doceert momenteel gitaar en ensemble aan het conservatorium 

en van 1985 tot 1993 gaf hij les aan de Jazz studio in Antwerpen. 

Piet werd geboren te Wilrijk (Antwerpen) op 3/6/1961.

Hij studeerde notenleer en 4 jaar contrabas aan de academie van Ekeren en Turnhout. 

Hij volgde Jazz-stages met John Clayton, Hein Van De Geyn en Riccardo Del Fra 

en studeerde gedurende 2 jaar aan de Antwerpse Jazz-Studio met o.m. Dave Pike, 

Dennis Luxion en Hein Van De Geyn als leraars. 

In 1994 behaalde Piet een eerste prijs  uitvoerend jazzmusicus aan het 

conservatorium van Brussel, en in 1995 volgt hij een stage bij Dave Holland 

te Parthenay in Frankrijk. 

Piet is een veelgevraagd begeleider en hij speelde dan ook reeds met tal 

van muzikanten zoals: Eric Legnini, Jacques Pelzer, Phil Abraham, 

Nathalie Loriers, Erwin Vann, Richard Rousselet, Stefaan Debevere, 

Michel Herr, Kris Defoort, Jack Van Poll, Erik Vermeulen, Frank Vaganee, 

Dré Pallemaerts, Luk Mishalle, Jeff Gardner, Charles Loos, Matt Renzi, 

Jasper Blom, Phillipe Thomas, Mark Turner, Toots Thielemans, Rob Van Kreefeld, Octurn, enz. 

Piet speelde op Internationale podia zoals het North Sea Jazz Festival in 

Den Haag, Middelheim Jazz Festival, Jazz à Liege, Festival de Céret (Fr) enz. 

Momenteel is hij aktief in: Ben Sluijs quartet, François Decamps Quartet, 

JDH (Jan de Haas) Band, Ancesthree (met Ben Sluijs en Hendrik Braeckman), 

Cezarius Gadzina trio, enz... 

Piet doceert aan het conservatorium en de Kunsthumaniora van Antwerpen. 

Meer info: [website Ben Sluijs.](http://home.pi.be/sluijs-houtman/)