---
artists:
- instrument: gitaar
  name: Will Brahm (US)
- instrument: contrabas
  name: Jos Machtel (NL)
- instrument: drums
  name: Kevin van den Elzen (NL)
date: 25-10-2019
title: VDE / Brahm trio
---
Het VDE/Brahm trio bestaat uit Will Brahm (USA), Kevin van den Elzen (NL) en Jos Machtel (NL). Will Brahm is 
een van de beste gitaristen uit de West Coast scène. Hij werkt met o.a. Gretchen Parlato, Kim Richmond, 
Gordon Goodwin Big Phat Band, New West Guitar Group en Jane Monheit. Hij reist door heel de USA, maar ook daar 
buiten. Hij heeft recent een nieuwe cd uitgebracht genaamd, Venture Atlas. Brahm's spel en muziek is geïnspireerd 
door een mix van Afro - Cubaanse muziek, traditionele jazz en de muziek van Pat Metheny. 

Kevin van den Elzen woont sinds 2015 in Los Angeles waar hij de eerste twee jaar bij drumlegende Peter Erskine 
heeft gestudeerd. Daarnaast studeerde hij met Roy McCurdy, Ndugu Chancler en Aaron Serfaty. Hij studeerde in 2017 
af. Sinds zijn afstuderen heeft hij gespeeld met Dick Oatts, Bob Sheppard, Eric Reed, Josh Nelson en Nick 
Mancini. Hij speelt met diverse big bands plus zijn eigen big band, de VDE Big Band. Daarnaast speelt hij 
in het collectief de LAHO Group waar hij in 2017 in Nederland mee tourde. 

Jos Machtel is een van de beste bassisten in Europa en woonachtig in België. Hij speelde o.a. met Bert Joris, Bob 
Brookmeyer, Dave Liebman, Toon Roos en Rob van Kreeveld. Hij speelde in het Brussels Jazz Orchestra waar hij met 
de beste jazz artiesten van de wereld speelde. Hij heeft ongeveer 10 cd's opgenomen met het BJO. Jos blijft één van 
de meest gevraagde bassisten en speelt o.a. met Bram de Looze, Bert Joris, Bart Defoort en Frank Vaganée.

[Youtube](https://www.youtube.com/watch?v=0_0JbntqZpQ&feature=youtu.be&fbclid=IwAR3D0jMsGYuMzp1pepaoiuHgrgbEIGVjyED3yHStEavoZSnyV4KV_beUwJQ)