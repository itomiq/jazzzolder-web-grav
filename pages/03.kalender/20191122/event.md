---
artists:
- instrument: piano
  name: Igor Gehenot
- instrument: contrabas
  name: Giuseppe Milacci
- instrument: drums
  name: Lionel Beuvens
date: 22-11-2019
title: The Archidukes
---
De groep 'Archidukes' werd opgericht als 'huisband' in de door Swing-legende Stan Brenders bekend 
geworden 'Archiduc' in Brussel; de naam voor het kwartet was dan ook vlug gekozen. 

Telkens wanneer Peer Baierlein zijn voormalige thuis in België bezoekt, ontmoet hij 
Igor Gehenot, Alex Gilson of Giuseppe Milacci en Lionel Beuvens voor een 'Round About 5' optreden in de 
Dansaertstraat in Brussel. 

Deze optredens zijn dan telkens weer zo leuk voor het publiek en de muzikanten dat de 4 
besloten om ook in andere clubs in België op te treden. 

Hun muziek wordt gekenmerkt door veel verschillende invloeden, omdat de originele composities afkomstig 
zijn van de vier bandleden. De groep creëert een heel apart kwartetgeluid dat diep geworteld is 
in de traditie, welke fungeert als basis voor de ontwikkeling van de eigen creativiteit. Ze 
gebruiken stilistische middelen waarmee ze nieuwe harmonische en ritmische paden betreden. 

Wegens ziekte is Peer Baierlein er deze avond niet bij, maar niet getreurd; 

Pianist Igor Gehenot heeft twee sterke troeven in huis: een grote dosis vastberadenheid en een onontbeerlijke 
portie talent. Zijn bevlogenheid en talent wist hij als jonge wolf al te bewijzen op het Festival van Comblain 
in 2009. Twee jaar later sleepte hij ook de Sabam Jeunesses Musicales Jazz Award voor jong talent in de wacht. 
Met concerten op de grote Belgische en buitenlandse jazzfestivals, zoals Gent Jazz Festival, Brussels Jazz 
Marathon, London Jazz Festival, Igloo Jazz nights @ Paris en Jazz à Vienne, staat hij garant voor een mooi 
concert, bijgestaan door Lionel Beuvens op drums en Giuseppe Milacci op bas!

[Website Igor Gehenot](https://www.igorgehenot.com/).