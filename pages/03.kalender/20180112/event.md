---
artists:
- instrument: zang
  name: Caroll Vanwelden
- instrument: gitaar
  name: Hans Van Oost
- instrument: contrabas
  name: Mario Vermandel
- instrument: drums
  name: Luc Vanden Bosch
date: 12-01-2018
title: "Caroll Vanwelden Kwartet \u201CPortraits of Brazil\u201D"
---
Caroll Vanwelden, afgestudeerde aan de gerenommeerde Londense Guildhall
School of Music & Drama, werd in 2012/2014 voor haar beide CD’s
(Shakespeare & Jazz) met veel enthousiasme opnieuw ontdekt en bracht zich
daarmee in het middelpunt van de belangstelling. “Als zangeres, als pianiste,
maar vooral ook als componiste toont ze ons haar bijzonder originele en eigen
aanpak die de muziekliefhebber blijft verrassen”, zei de laaiend enthousiaste
Mauretta Heinzelmann (PlayJazz). Meteen nomineerde ze CD’s bij hun
verschijnen tot ‘album van de week’ bij de Norddeutscher Rundfunk (NDR). 

Niet minder geïmponeerd is Thomas Hintze van „Stereo“ magazine die de CD’s
bekroont tot ‘CD van de maand’ en ‘Hoogtepunt voor Muziekliefhebbers’. 

Na ondertussen 5 albums uitgebracht te hebben onder haar eigen naam, toont
deze Belgische artieste met haar nieuwste album haar grote passie voor
Braziliaanse songs en interpreteert deze op haar geheel eigen manier en stijl.
Caroll Vanwelden zingt in het Frans, Nederlands, Engels, Duits en Spaans. Voor
dit project heeft ze ook nog Portugees geleerd zodat ze haar lievelingssongs in
de oorspronkelijke taal opnemen kon. Sinds haar jeugd is Caroll overtuigde fan
van Ivan Lins en Joao Gilberto. Tot haar lievelingsplaten behoort “Elis &
Tom” (Elis Regina en Tom Jobim). De manier waarop Braziliaanse artiesten
harmonisch en ritmisch moeilijke songs zo brengen dat ze toch lichtvoetig
blijven, heeft haar steeds mateloos gefascineerd en geïnspireerd. “Braziliaanse
muziek heeft voor mij iets snoezigs, intiems en vertrouwd, en is tegelijk
echter ook zeer intensief en zeer melancholisch en precies zo wilde ik mijn
album maken.” zegt Caroll. 

Geheel bewust heeft ze aldus voor een kleine bezetting gekozen: gitaar,
contrabas en drums. Caroll’s muzikale motto “less is more” weerspiegelt zich
duidelijk in de akoestische sound van het album en dat de muzikanten elkaar
reeds lang kennen en goed bevriend zijn, reflecteert zich in de intimistische en
stemmingsvolle sfeer van het album. 

Terwijl de subtiele en zeer muzikale begeleiding van Hans Van Oost haar warme
en expressieve stem ondersteunt, laat Mario Vermandel zijn contrabas
‚grooven’ en draagt Luc Vanden Bosch, die voor de accentuering van de
Braziliaanse ritmes zorgt, met zijn subtiele percussie en drums bij tot de
meesterlijke klankrijkdom van de band. 

Met „Portraits of Brazil“ bewijst Caroll Vanwelden eens te meer op een
gevoelsvolle en levendige manier haar schijnbaar onuitputtelijke creativiteit!
“Caroll Vanwelden is er opnieuw in geslaagd een parel voor jazzliefhebbers te
produceren.”

[Youtube](https://www.youtube.com/watch?v=mfVp3dbFJTE) 

[Website](http://carollvanwelden.com/caroll%20recordings%20cd%20Portraits%20of%20Brazil.htm).