---
artists:
- instrument: ''
  name: Kleurrijke muziek die je doet hunkeren naar verre oorden!
- instrument: gitaar en composities
  name: Chris Ruebens
- instrument: trompet, duduk, bansuri, fluiten
  name: Saulius Petreikis
- instrument: piano
  name: Vytautas Bikus
- instrument: drums
  name: Andrius Kairys
date: 25-10-2013
title: Chris Ruebens Ensemble
---
CD voorstelling The Yellow Duck 

Gitarist Chris Ruebens verhuisde in 2008 naar Vilnius, Litouwen om er de rangen te vervoegen van het Baltic Guitar Quartet, een gerenomeerd klassiek gitaar kwartet waarmee hij sindsdien rondtourde doorheen Europa en China (ondermeer Berliner Philharmoniker, Londense Southbank Centre, St. James church, Forbidden City concert hall). 

Naast de klassieke muziek bleef echter ook de liefde voor jazz en wereldmuziek groot. Vorig jaar richtte hij samen met vooraanstaande muzikanten uit de Litouwse pop, jazz, folk en wereldmuziek scene, zijn eigen collectief op: het Chris Ruebens Ensemble. Hun première concert in de zomer van 2012 tijdens het St. Christopher summer festival in Vilnius voor een uitverkochte St. Catharina kerk was een groot succes en maakte CRE prompt vaste klant op Vilnius belangrijkste zomer festival. 

Het resultaat van hun eerste programma Café musical werd vastgelegd op het album The Yellow Duck. 

"Café musical" is de ontmoetingsplaats van verschillende culturen. Door de boxen klinken aanstekelijke Braziliaanse ritmes, Armeense melancholie, Spaanse rumba, klassieke muziek, blues en jazz... Zelfs een Frans chanson of een Deutsche schlager durven zich er soms al eens tussenwurmen. 

Composities: Chris Ruebens. 

De CD voorstelling in België vindt achtereenvolgens plaats in de Jazzzolder (Mechelen), N9 (Eeklo), De Sjruur (Maaseik), CC Den Egger (Scherpenheuvel). 

[Website](http://www.chrisruebens.com/) van Chris Ruebens. 

["Compilatie"](http://www.youtube.com/watch?v=u2AeYiJ-Q_k) Youtube. 

["No Farewell"](http://www.youtube.com/watch?v=m1O4F--nTT4) Youtube. 

["Ich habe zwei Rosen"](http://www.youtube.com/watch?v=tCLesYWrHLU) Youtube.