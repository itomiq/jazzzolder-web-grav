---
artists:
- instrument: piano
  name: Nathan Kerstens
- instrument: zang
  name: Sam Stuyck
- instrument: contrabas
  name: Frank De Wolf
date: 10-08-2018
title: Djartman
---
DJARTMAN brengt een selectie van jazz standards maar ook enkele Nederlandstalige verrassingen worden onder 
handen genomen. De stem, piano en contrabas zorgen samen voor een uniek klankbeeld waarin dynamiek, intimiteit 
en trialoog centraal staan. 

Nathan studeerde af voor piano aan het conservatorium van Antwerpen. Zijn creatieve en virtuoze, maar tevens 
smaakvolle solo's maken hem tot ideale pianist van een jazzgroep. Het feit dat hij jarenlang pianist was bij 
het Frank De Wolf Trio, zorgt voor een dusdanige muzikale interactie dat hij tevens de ideale pianist is voor 
Djartman. 

Sam studeerde klassieke gitaar om nadien de blues, alsook de jazz van Django Reinhardt te ontdekken. Hij maakte 
jarenlang deel van het trio van Jokke Schreurs maar hij ontdekte ook zijn unieke stemkleur, waardoor hij een 
ander muzikaal pad begon te bewandelen: hij volgde zanglessen, leerde het vocale jazz-oeuvre kennen en werd 
de zanger bij ondermeer Ritz en Route. 

Sam Stuyck is de bezieler van Djartman, een samentrekking van Django Reinhardt en Johnny Hartman. 

Frank is een muzikale duizendpoot die zijn sporen heeft verdiend als dirigent, trompettist en contrabassist. Zo 
speelde hij met zijn eigen trio concerten in binnen-en buitenland. Hij wordt zeer veel gevraagd bij orkesten, 
bigbands en jazzcombo's. 

Djartman is een groep waarin hij zich, volgens eigen zeggen, muzikaal volledig thuis voelt. 

[Luisterfragment](http://djartman.be/onewebmedia/what's%20new%20-%20mastered.mp3) 

[Website](https://djartman.be/).