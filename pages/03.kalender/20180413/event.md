---
artists:
- instrument: piano
  name: Michel Bisceglia
- instrument: contrabas
  name: Werner Lauscher
- instrument: drums
  name: Marc Lehan
date: 13-04-2018
title: Michel Bisceglia trio
---
Michel Bisceglia is meer dan een van de belangrijkste jazzmuzikanten in België. Hij beperkt zich niet 
tot één genre, werkt samen met uiteenlopende muzikanten, iconen zelfs, uit de jazz, pop en rock uit 
binnen- en buitenland, en heeft ook heel wat filmmuziek gecomponeerd. 

Michel Bisceglia werd voor zijn werk al met heel wat nationale en internationale titels en awards 
bekroond. Onder andere een World Soundtrack Award voor de muziek die hij componeerde voor de film 
Marina, de verfilming van het leven van Rocco Granata. 

Recent componeerde hij de muziek voor meerdere films: Hannah, een internationale film van Italiaanse 
regisseur Andrea Pallaoro met actrice Charlotte Rampling in de hoofdrol. Tevens Blue Silence, het 
speelfilmdebuut van de Belgisch-Koerdische regisseur Bülent Öztürk dat reeds bekroond werd met vele 
filmprijzen. En hij werkte als arrangeur, orkestrator en dirigent mee aan Raf Keunen’s soundtrack 
voor de film Le Fidèle van Michael Roskam. 

Verder nam hij ook de tijd om een compilatiealbum uit te brengen getiteld 20 Years Recordings, ter 
viering van zijn jazz trio. En nam hij als producer de muzikale leiding in handen voor het nieuwste 
album Woman van Viktor Lazlo. 

Momenteel werkt hij aan de soudtrack voor de nieuwe TV reeks “De Bende van Jan De Lichte” met Matteo 
Simoni. En de release van een gloednieuw album “Orchestral Works 1” met zijn eerste hobo concerto is 
gepland voor midden 2018. 

Toen hij vorig jaar de Limburgse Cultuurprijs in de wacht sleepte, prees de jury hem als volgt: “Michel 
Bisceglia is al jaren actief, houdt vol ondanks tegenslagen en levert werk van wereldniveau. Zijn creaties 
worden geprezen door pers, publiek en professionals uit de hele wereld”

[Website](http://www.michelbisceglia.org/)