---
artists:
- instrument: gitaar
  name: Jens Larsen
- instrument: sax
  name: "S\xF8ren Ballegaard"
- instrument: contrabas
  name: Olaf Meijer
- instrument: drums
  name: Haye Jellema
date: 24-02-2012
title: Traeben
---
Scandinavian music is about melody, Jazz is about rhythm, Træben is where the 
two connect. 

Træben is een dynamische band met leden uit Denemarken en Nederland. Hun unieke 
sound schuilt in de deels Scandinavische roots aan de ene kant en de fascinatie 
voor groove aan de andere. De basis voor deze sound werd gelegd toen bassist 
Olaf Meijer (NL) en gitarist Jens Larsen (DK) in 2008 het idee opvatten om een 
cd uit te brengen met jazzbewerkingen van Scandinavische Folk Songs. Het was 
een logische stap om hierbij de eveneens Deense saxofonist Søren Ballegaard 
te betrekken. 

De debuut cd Nordic Project is positief ontvangen door zowel de pers als 
het publiek. Op de cd brengt Træben de lyrische melodieën van Scandinavische 
folk songs samen met de ritmische rijkdom van de moderne jazz. Momenten waar de 
energie vanaf spat worden afgewisseld met prachtige ingetogen ballads en stevige 
grooves. Træben slaat hiermee op geheel natuurlijke wijze een brug tussen de 
hedendaagse jazz en de lyrische schoonheid van de Deense, Zweedse en 
Noorse volksmuziek. 

Als ode aan de naar Zweden geëmigreerde Nederlander Cornelis Vreeswijk, speelt 
Træben eigen bewerkingen van enkele van zijn mooiste composities. Vreeswijk, 
hier slechts bekend van het lied De Nozem en de Non, emigreerde op twaalf 
jarige leeftijd naar Zweden en groeide daar uit tot een gevierd dichter en 
componist die een enorm repertoire aan prachtige liederen en poëzie heeft nagelaten. 

Træben is inmiddels uitgegroeid tot één van de meest 
veelbelovende jazz groepen die Nederland rijk is. Niet voor niets speelden ze de 
afgelopen jaren met succes op veel festivals en jazzpodia: De interactie en muzikale 
speelsheid maken van ieder concert een belevenis voor zowel het publiek als de muzikanten.

[Myspace](http://www.myspace.com/traeben).
[Website](http://www.traeben.com).