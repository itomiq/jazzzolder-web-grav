---
artists:
- instrument: zang, composities
  name: Melike Tarhan
- instrument: tenor- en sopraansax
  name: John Snauwaert
- instrument: gitaar
  name: Hendrik Braekman
date: 09-09-2016
title: Melike "Inn of love"
---
De kiem voor Inn of Love ontstond toen Melike Tarhan, Vlaamse zangeres met Turkse roots, een optreden van saxofonist John 
Snauwaert bijwoonde. John bracht met zijn band Turkse traditionals in een nieuw concept. Er was meteen een artistieke 
klik en niet veel later werd een nieuw muzikaal project geboren. Het Melike-kwartet brengt zowel Turkse traditionals als 
nooit eerder opgenomen composities. 

Het thema van de liefde loopt als een rode draad door het muzikale web van etnische en moderne Westerse invloeden. Soms 
loopt die draad recht en ongecompliceerd door de eenvoudige poëzie van het alledaagse, soms kronkelt de draad door de zoete 
pijn van een nooit hervonden liefde. Dan zijn er nog stukken waarin die rode draad omhoog spiraalt: in de mystieke Sufi-liederen 
klinkt de liefde voor het al, de wereld, de liefde van de ziel die zich met het goddelijke wil verenigen, de liefde die alles 
doorbreekt en alles met elkaar verbindt.

[Website](http://melike.be/) 

[Youtube](https://www.youtube.com/watch?v=ZQ62verggV4) 

[Youtube](https://www.youtube.com/watch?v=UNdTQAocsIY).