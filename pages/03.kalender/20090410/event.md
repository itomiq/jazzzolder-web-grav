---
artists:
- instrument: gitaar, mandoline, composities
  name: Samir Mohellebi
- instrument: sax
  name: Thomas Teicher
- instrument: contrabas
  name: David Kintziger
date: 10-04-2009
title: Osvald Arcady
---
Zoals reeds meermaals in de jazzzolder gebeurd is, gaan we ons deze avond opnieuw laten verrassen 
door een groep jonge muzikanten uit Wallonië! 

Om zijn nieuw project te realiseren, ging Samir Mohellebi op zoek naar een saxofonist en een bassist, 
en kwam hij terecht bij Thomas Teicher en David Kintziger. 
Al snel leidden de spontane vriendschap en hun muzikale verbondenheid 
tot de groep OSVALD ARCADY. 

Het fictieve personnage OSVALD Arcady, buitenissig, en toch melancholisch, 
staat symbool voor de groep. De composities beschrijven stemmingen, geestestoestanden, 
met als basis een sterke groove die voldoende ruimte laat voor improvisatie. 
Osvald Arcady neemt u mee in een wereld van Maghrebijnse muziek tot klassieke lyriek, 
langs de grenzen van het Noord-Amerikaanse muzikale continent. Originele composities, 
gekruide poëzie en kleur, verrijkt met een vleugje funky jazz... 

Meer info op hun [Myspace](http://www.myspace.com:80/osvaldarcady).