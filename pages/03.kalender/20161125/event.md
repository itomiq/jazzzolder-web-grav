---
artists:
- instrument: sax en fluit
  name: Ben Sluijs
- instrument: piano
  name: Christian Mendoza
- instrument: bas
  name: Brice Soniano
date: 25-11-2016
title: 3/4 Peace
---
**cd voorstelling** 

Rainy Days On The Common Land is een nieuwe cd van een nieuw trio rond saxofonist Ben Sluijs. 

3/4 Peace is een trio opgericht door de Belgische saxofonist-fluitist Ben Sluijs. Aan zijn zijde twee 
jongere muzikanten die opgang maken: de Belgisch-Peruviaanse pianist Christian Mendoza en de Franse bassist 
Brice Soniano. Een dergelijke trio bezetting klinkt origineel en is eerder zeldzaam. Met herinneringen aan 
de meer intimistische klank van gelijkaardige trios als Giuffrey/Bley/Swallow of het trio Konitz/Mehldau/Haden, 
heeft ook 3/4 Peace onmiskenbaar een klank van zichzelf. 

Proberen dit trio te omschrijven is niet zo eenvoudig. Alhoewel de 3 heren hoorbaar een grondige kennis hebben 
van de jazz-traditie, laten ze zich in hun improvisaties en composities evenzeer ook inspireren door o.a. de 
Europese klassieke muziek- en jazz-cultuur. 

Deze mannen spelen zowel standaardschemas als vrije improvisaties. Er zijn bewerkingen van themas uit de klassieke 
muziek, maar ze schrijven en spelen toch vooral eigen originele muziek. Daarbij getuigen ze van een ernstige zoektocht 
naar de ontwikkeling van zowel de eigen individuele stem als van een groepsklank waarin deze drie stemmen 
gelijkwaardig zijn. 

Zo kan een ritmische baslijn van Brice Soniano, ondersteunend en toch licht en precies, enkele dartele lijnen van 
Christian Mendoza dragen terwijl de alt van Ben Sluijs vandaaruit omhoog probeert te kringelen. Het trio kan zich 
plots opsplitsen in duos, uitgesponnen soms meditatieve solomomenten, energiekere trio-improvisaties 

Lyrische melodieën en ook sterk harmonisch geschreven composities maken een groot deel uit van het repertoire, al bestaat 
altijd de mogelijkheid en de noodzakelijkheid deze vaste vormen ook los te kunnen laten. Deze manier van werken en spelen 
werd reeds succesvol vastgelegd op hun eerste, door de pers erg goed ontvangen Vinyl-release, (el NEGOCITO Records eNR009), 
en een verder doorgedreven manier van werken met veel compositorisch materiaal is gereleased op cd én vinyl in 2015.

[Website Ben Sluijs](http://www.bensluijs.be/) 

[Website 3/4 peace](http://www.three-for-peace.com/) 

[Luisteren.](https://elnegocito.bandcamp.com/album/rainy-days-on-the-common-land)