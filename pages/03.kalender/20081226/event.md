---
artists:
- instrument: zang, gitaar
  name: Carlos
- instrument: bluesharmonica's
  name: Leo Dresselaers
- instrument: piano en hammond
  name: Diane Bruyndonckx
- instrument: bas
  name: Louis De Cat
- instrument: drums.
  name: Ronny Hannes
date: 26-12-2008
title: Bluestender
---
Na 9 jaar intensief gebruik was de bluesdoos van Carlos (BluesBox) een beetje gedeukt, 
lichtjes beschadigd zelfs maar nog niet leeg! 

Met de hulp van een paar Bartenders werd de doos gerestaureerd en voorzien van een 
stel snelle wielen. Een stevige wagon met een zachte vering, volgeladen met swing, boogie en veeeeel blues. 

**Bluestender** is dus de fusie van 2 Heistse (Heist op den Berg) bluesbands nl. Carlos BluesBox en The Bartenders.
Carlos BluesBox heeft 9 jaar bestaan en stond op de meeste bluespodia 
(festivals, muziekcafés, blues-en jazzclubs ...) in Vlaanderen, Brussel, 
Walonië en heel veel plaatsen in Nederland. 

The Bartenders bestonden nog langer en hebben ook al die jaren met veel 
enthousiasme, succes en talent aan de bluesweg getimmerd. 

Men zou kunnen denken dat **Bluestender** een extended Carlos BluesBox is, 
maar dit is een totaal foute redenering. Dankzij de inbreng van Diane Bruyndonckx 
op piano en Hammond en Louis De Cat op bass, is **Bluestender** een andere band geworden. 

Samen met de oudgedienden van Carlos BluesBox, Carlos, Ronny Hannes en 
Leo Dresselaers, is **Bluestender** een totaal nieuwe, swingende band met een 
andere klankkleur, meer variatie en meer power maar met vooral meer enthousiasme.

Meer info op hun [website](http://users.telenet.be/bluestender/index.html).