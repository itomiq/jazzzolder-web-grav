---
date: 24-08-2018
title: Finale 6de JazzContestMechelen
---
*De finale van onze 6de JazzContest gaat door in het Hof van Busleyden tijdens Maanrock.* 

**Feestelijke afsluiter wordt:** 

Rainbow Shadow
==============

Reggie Washington: el bass, voc, leader 

DJ Grazzhoppa: turntables, samples 

Jozef Dumoulin: fender Rhodes 

Pat Dorcéan: drums 

[Youtube](https://www.youtube.com/watch?v=4rOY_nJJX58) 

[Youtube](https://www.youtube.com/watch?v=xXgpEZwseqQ) 

**Eerst zullen volgende groepen met mekaar wedijveren om de 6de JazzContest Mechelen te winnen!:** 

**De Clerck - Van Niekerk Quartet** 

Maurice en Olivier leerden elkaar kennen in den haag waar ze allebei studeren aan de jong talent afdeling 
van het conservatorium. Ze speelden met Julian op een jamsessie in Antwerpen en dat klikte meteen. Maurice 
kende Soet van op de kusthumaniora te Brussel en bracht hem er bij. Ze brengen een mix van eigen stukken en 
eigen arrangementen van standards met moderne invloeden. 

**Groppe & Martin** 

Het schrijven van muziek van improvisaties, improviseren van geschreven muziek is wat Simon Groppe, pianist en 
Pierre Martin, drummer, sinds december 2017 proberen te spelen in duo. Deze twee muzikanten met zeer verschillende 
invloeden gaan muziek variërend van Steve Reich, Tigran Hamasyan, Jim Black en John Zorn beluisteren, vrij interpreteren, 
schrijven en dan spelen. De samenwerking van de twee muzikanten brengt hen naar een doel: emoties voorstellen aan hun 
publiek, de luisteraars raken. 

**Baz Trio** 

Bassist Basile Rahola en pianist Wajdi Riahi hebben samen getoerd in Tunesië en daaruit is hun vriendschap 
ontstaan om samen verder muziek te gaan maken. In september 2017 ging Wajdi les volgen aan het conservatorium 
van Brussel en Basile verhuisde naar Barcelona. Het eenvoudigste was halverwege dan maar in Frankrijk af te 
spreken. Daar ontmoetten ze de franse drummer Oscar Georges die ook les volgt in Brussel. Zo vormden ze een 
jazz trio Baz naar de leider Basile. Na een reeks concerten in Frankrijk, heeft de groep, door hun wederzijds 
gevoel van kameraadschap, besloten door te gaan met het opnemen van hun debuutalbum. 

**Pagoda** 

Deze muziek is een levensreis door eigen ervaringen van de bandleden, waar inspiratie komt van mensen die 
hun pad kruisten. Ze proberen een universele taal te creëren op basis van originele muziek en geregelde standaarden. 

[Youtube Baz trio](https://www.youtube.com/watch?v=gg6P65rMBos) 

[Youtube De Clerck - Van Niekerk Quartet](https://www.youtube.com/watch?v=mQTR6eANLU8) 

[Youtube Groppe & Martin](https://www.youtube.com/watch?v=8bU3OnOvpJQ) 

[Youtube Pagoda](https://www.youtube.com/watch?v=tHWnldLKPmA).