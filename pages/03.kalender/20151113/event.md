---
artists:
- instrument: gitaar
  name: Filip Verneert
- instrument: piano
  name: Enrique O. Simon
date: 13-11-2015
title: Filip Verneert duo
---
De Belgische jazzgitarist Filip Verneert en de Spaanse jazzpianist Enrique O. Simon zijn muzikale zielsverwanten.
Dat bleek meteen toen ze mekaar een tijd geleden ontmoetten tijdens een jamsessie in Spanje. 

Piano en gitaar in een muzikaal gesprek dat tegelijk virtuoos, melodieus, innemend en verrassend is. 

Zo ontstaat een unieke sfeer, die nog versterkt wordt door de eigen jazzcomposities, afgewisseld met interessante 
interpretaties van nummers van grootheden uit de Jazz. 

Filip is gitarist bij de Ilse Duyck Group (Ilse Duyck: vocals-composer, Bert Candries: bas, Paul Flush: piano en 
Luc Vanden Bosch: drums). 

Filip speelt bij de succesrijke jump-boogie & jazzgroep The Smoky Midnight Gang en heeft een Jazztrio met Marie-Anne 
Standaert (tp) en Filip Deprez (bass). 

Samen met saxofonist John Snauwaert speelt hij bij het Snauwaert-Verneert Quartet. Ze zijn de drijvende kracht achter 
de wekelijkse jazz en jamsessies in het Geuzenhuis te Gent die sinds 10 jaar bestaan. Filip speelde met o.a.: Dirk 
Van Esbroek (voc/git), Rony Verbiest (acc), Rebecca Valejo (voc), Roni Ben-Hur (git), Nilson Matta (bas), Viona Westra (voc). 

Enrique is geboren in Madrid (Spanje) in 1975 en studeerde klassieke piano. Nadien studeerde hij verder Jazz en moderne 
harmonie aan het Instituto de Música y Tecnología van Madrid (I.M.T) onder begeleiding van Juan Mendez. De basis van 
de jazz leerde hij aan de Escuela de Música Contemporanea) van Buenos Aires (Argentinië) bij Ernesto Josods. 

Enrique volgde master classes bij pianisten zoals Juraj Stanik (Nederland) en Fabio Miano (Italië-Canada). Daarnaast was hij 
ook de sideman van onder anderen Jordi Vilá, Santiago Reyes, Amadeu Adell, Richie Ferrer, Paul Evans en Jeff Jerolamon. 

In Argentinië verschenen twee albums van Enrique O. Simon (Piano Meditations en Relaxin Piano) Recent bracht hij in Spanje een 
fel gewaardeerde CD uit: Sfere Jazz Trio, met hoofdzakelijk Jazz Fusion nummers, afgewisseld met Uruguayaanse en Argentijnse Folk. 

Hij werkte ook mee aan de opnames van de Chema Peñalver New Orleans Jazz Band en bracht met de Spaanse Flamenco Jazzgitarist 
Pablo Mercader de CD South American Journey uit. 

Enrique woont in Torrevieja, Alicante en is daar actief met zijn eigen trio en is ook een veelgevraagd gastmuzikant in 
allerlei bands, waaronder de Miller Mens Bigband en All That Jazz. Hij heeft ook vaak als pianist gewerkt op cruises. 

In zijn eigen studio werkt hij aan nieuw materiaal en maakt hij ook opnames met allerlei artiesten uit de Alicantese jazzscene. 

Hij is ook actief in de experimentele jazz met de Seidagasa Band. 

Enrique was in 2010 arrangeur en orkestleider van Peregrinos de la vida, van de componist Manuel Mira (1895-1948). Hij was muzikaal 
directeur van het musical-dance spektakel Del Ganges al Guadalquivir. 

Maak u klaar voor een avond vol ingetogen genieten van dit sublieme optreden.

[Youtube](https://www.youtube.com/watch?v=EMC-wRR4M9U) 

[Website](http://www.filipverneert.be/).