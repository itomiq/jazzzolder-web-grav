---
artists:
- instrument: piano
  name: Soo Cho
- instrument: flugelhorn
  name: Dominykas Vysniauskas
- instrument: contrabas
  name: Sven Happel
- instrument: drums
  name: Tuur Moens
date: 11-09-2009
title: Soo Cho quartet
---
Soo Cho (Zuid-Korea) heeft bijna heel haar leven al piano gespeeld. 
Ze begon op zeer jonge leeftijd met klassieke muziek, en was daarna een tijd 
werkzaam als model. Nadien studeerde ze klassieke piano en fluit aan de 
Sung Sin University in Seoel. 

Jazz studeerde ze voor meerdere jaren aan de conservatoria van Utrecht 
en Amsterdam, waarna Soo Cho besloot om haar eigen trio op te richten. 

Het trio repeteerde intensief gedurende een periode van 2 jaar, terwijl 
ze ondertussen de Jam-sessies in de DJS Jazz club in Dordrecht organiseerden. 
In 2004 begon het trio maandelijkse lunch concerten te spelen in het Baseline Theater. 

De muziek van het trio is melodieus, het is jazz, het is origineel..... 
Er zijn hints naar Jarrett, flarden van Mehldau, herinneringen aan Pieranunzi, 
maar we horen vooral de wereld van een originele componist: Soo Cho. 

Voor vanavond heeft ze haar vaste begeleiders vervangen door andere muzikanten; 
we zullen in internationaal gezelschap vertoeven!

Meer info: [Myspace](http://www.myspace.com/soochojazz). 

Lees [hier](http://www.draaiomjeoren.com:80/2009/07/elegante-kamerjazz-van-een-uitgelezen.html) een recensie.