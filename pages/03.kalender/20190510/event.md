---
artists:
- instrument: sax
  name: Matthias Van den Brande
- instrument: piano
  name: Koen Schalkwijk (NL)
- instrument: contrabas
  name: Soet Kempeneer
- instrument: drums
  name: Robin van Rhijn (NL)
date: 10-05-2019
title: Matthias Van den Brande Quartet
---
Dit nieuwe project van saxofonist en componist Matthias Van den Brande biedt een vernieuwende 
blik op wat jazz kan betekenen in de 21ste eeuw. Met zijn kwartet, soms versterkt door een 
klassiek blaaskwintet, onderzoekt Matthias nieuwe wegen van kleuren en gevoelens die hem de 
inspiratie geven om verfrissende composities te schrijven die de grenzen van zowel jazz, klassiek 
als wereldmuziek overschrijden en hierdoor een nieuw en origineel muzikaal universum creëren. 
Op deze manier streeft hij ernaar om zowel een gevoel van verwondering als melancholie uit te 
lokken bij de luisteraars, terwijl hij ze meeneemt op een muzikale reis door het onbekende. 

Met dit project won Matthias onlangs de Art of Musical Expression Award (publieksprijs) en stond 
hij in de finale van de wedstrijd The Records in het Bimhuis (Amsterdam). Als kers op de taart 
bracht hij in oktober zijn debuutalbum Opus #1 uit op het label SoulFactory Records, met release 
concerten in België en Nederland.

[Youtube](https://www.youtube.com/watch?v=0z_0bkZnfEM) 

[Teaser](https://www.youtube.com/watch?v=wkZfC05boZU) 

[Teaser](https://www.youtube.com/watch?v=fFazbJSSsEE) 

[Teaser](https://www.youtube.com/watch?v=jYvTFtiu5rk).