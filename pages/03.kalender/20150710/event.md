---
artists:
- instrument: trompet/bugel/schelpen & composities
  name: Jan Alfredo Van Moer
- instrument: fluit/altfluit/basfluit
  name: Stefan Bracaval
- instrument: piano
  name: David Thomaere
- instrument: contrabas
  name: Joris Lindemans
- instrument: percussie
  name: Robbe Kieckens
- instrument: drums
  name: Chryster Aerts
date: 10-07-2015
title: Me & My Tribe
---
Jan Van Moer is afgestudeerd als trompettist aan het conservatorium van Brussel waar hij les kreeg van Gino Lattuca en Carlo Nardozza. 

In 2008 volgde hij de Siena Jazz Clinics in Italië waar hij aan het eind een prijs als meest verdienstelijke muzikant 
ontving. In datzelfde jaar nam hij als muzikant ook deel aan een Belgische filmproductie aan de zijde van jazzlegende Toots Thielemans. 

In 2009 werd hij geselecteerd om mee te spelen in de Youth Jazz Orchestra. Deze bigband stond onder supervisie van de BJO en 
Jeugd en Muziek. In die voorbije jaren werden zij bijgestaan door verscheidene gastdirigenten zoals o.a Florian Ross, Michel Herr, 
Bob Mintzer en Pierre Bertrand. 

Doorheen zijn nog jonge loopbaan heeft hij de kans gehad om samen te kunnen werken met grootheden zoals; Bert Joris, 
Toots Thielemans, Scott Colley, Paolino Dalla Porta, Miguel Zennon, Eddie Henderson en Avishai Cohen. 

Naast Agora is Me&My Tribe zijn 2e band als leader waarbij wereldmuziek steeds de rode draad blijft. 

Dit project deelt klanken en invloeden vanuit het Oosten, Afrika en Latijns Amerika met jazz muziek. Deze cultuurmix zorgt voor een heel 
divers kleurenpalet waarin elke muzikant het doek weet op te vullen met zijn eigen kleur. Composities waarin zwalpende 
ritmes en melancholische melodieën worden afgewisseld door plotse stiltes en sereen gefluister. 

Van collectief naar solo, van zacht naar hard 

Deze stam telt zeven waardige krijgers die hun persoonlijkheid en creativiteit laten samenvloeien tot het maken van een 
nieuwe kleur, een nieuwe klank

[Youtube](https://www.youtube.com/watch?x-yt-ts=1421914688&v=rifw942oug0&x-yt-cl=84503534) 

[Soundcloud](https://soundcloud.com/me-my-tribe).