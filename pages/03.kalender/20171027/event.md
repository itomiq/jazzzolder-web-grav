---
artists:
- instrument: zang
  name: Ingrid Weetjens
- instrument: piano
  name: Koen Geudens
- instrument: contrabas
  name: Lara Rosseel
- instrument: percussie
  name: Robbe Kieckens
date: 27-10-2017
title: Letras Do Brasil
---
De liefde voor de "Braziliaanse muziek" inspireerde Ingrid om de taal te leren. 

Haar unieke, heldere, sensuele stem en haar uitgesproken "parlando" komen sterk tot uiting binnen het "Braziliaanse genre". 

Ingrid Weetjens is moeilijk te categoriseren: 

Ze overstijgt met gemak genre grenzen , met haar teder stemgeluid kleurt ze het "zwoele" karakter van het "Braziliaanse-genre", 
wonderwel. Ze maken van haar een "jazzdiva" in de traditie van Elis Regina, Gal Costa, Tom Jobim, Rosalia De Souza en vele anderen. 

Voor haar project: "Letras do Brasil" werkt ze samen met verschillende muzikanten waaronder pianisten Pierre Anckaert of Koen 
Geudens, die het intieme karakter perfect weten te benadrukken. 

Ingrid Weetjens behaalde haar Master jazz-zang aan het Koninklijk Conservatorium in Brussel, waar ze onder meer les had van 
David Linx en Kris Defoort. Dit diploma gaf haar de nodige technische en theoretische basis voor haar verdere artistieke loopbaan. 

Een tijd later werd ze ontdekt door Erwin Vann en speelde ze in zijn Erwin Vann group met Michel Hatzi, Dré Pallemaerts en Jozef Dumoulin.
Ze concerteerde in "Botanique", "Brussels Jazzmarathon" "Music Village"... 

Ze zong ook bij Chroma (met o.a. Pascal Schumacher en Joachim Badenhorst), het Lionel Beuvens quintet (met o.a. Nicolas Kummert 
en Alexi Tuomarilla, Brice Soniano) en When jazz eats itself (project van Tim Acke met Marie Rondot). 

Ingrid Weetjens vormde haar eigen Jazzquintet Ruby met EP: Novae. 

Koen Geudens studeerde aan het Lemmensinstituut. Hij is zowel thuis in pop-als jazzmuziek. 

Zo heeft hij het genoegen gehad om opnamens te doen met "The Hippety Hop Roarorchestra" samen met Toots Thielemans voor de film 
"Christmas in Paris". Hij had zijn eigen jazztrio: "they came out of the woods" en deelde met o.a. Raymond van het Groenewoud, Joe 
Guercio (orkestleider van Elvis Presley), Paul Michiels, Johan Verminnen het podium. Ook werkte hij mee in " Storm Before Silence", 
een theaterproductie met o.a. Maarten Goffin. Koen Geudens geeft met zijn gewaagde begeleidingen en uitgesproken klanken een andere 
dimensie aan “Letras” en onderstreept de melancholische zanglijnen van Ingrid. 

Momenteel heeft hij ook een nieuwe Bluesgroep “Tensfield”.

[Website](http://www.ingridweetjens.com/).