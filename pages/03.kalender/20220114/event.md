---
artists:
- instrument: piano
  name: Bram Weijters
- instrument: trompet
  name: Carlo Nardozza
date: 14-01-2022
title: Bram Weijters & Carlo Nardozza - Pendulum
---
**Eerste optreden: 19.30u tot 20.30u 

Tweede optreden: 21.15u tot 22.15u.** 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

Pendulum is Bram Weijters’ vijfde album als leader en bestaat uit een 25-delige suite 
rond het thema tijd. Lyrisch, sfeervol, bedachtzaam, met melodieën die verhalen vertellen, 
bevindt de muziek zich op het snijvlak tussen klassiek en jazz. 

Gewapend met piano en trompet focussen de twee muzikanten zich op subtiel samenspel, een 
warme samenklank en sfeervolle improvisaties waarbij ze het repertoire van Pendulum 
brengen in combinatie met een bloemlezing uit eerder eigen werk. 

Het album Pendulum is opgenomen samen met de Amerikaanse trompettist Chad McCullough, 
maar live brengt pianist Bram Weijters dit nu samen met de Belgische succesvolle 
jazztrompettist Carlo Nardozza. 

Carlo bracht al enkele albums uit onder eigen naam en won ook verscheidene prijzen: Jong 
Jazztalent Gent, beste compositie op het Tremplin Jazz Concours in Avignon (Fr) en de Jerry 
van Rooyen Award (NL). Daarnaast is hij actief in talloze projecten waaronder In Bocca al 
Lupo, Jelle Van Giel Group, Rebirth Collective, OTO - machine, The Muze Jazz Orchestra, … 

Bram Weijters kent u mogelijks al van zijn eigen trio en kwartet, zijn Bram Weijters’ Crazy 
Men, zijn samenwerking met de Amerikaanse Chad McCullough of als pianist bij o.a. Piet Verbist 
Quartet, Small Zoo of Jelle Van Giel Group maar ook popbands en -artiesten als Dez Mona, Mauro 
Pawlowski of Raymond van het Groenewoud deden al beroep op zijn muzikale kwaliteiten. Er is één 
constante in zijn werk: de zoektocht naar eerlijke en creatieve muziek. 

• “This is sonic moonlight”, Dave Sumner, best of bandcamp 

• “Pendulum is een suite met subtiele, heerlijk melancholische jazz… met de finesse
van Chet Baker”, Bart Steenhaut, uitschieter van de maand”, Marie-Claire, feb 2019 

• “It is a soothing, alluringly edifying and gorgeous listening experience”. Dan
McClenaghan, All About Jazz

[Youtube](https://www.youtube.com/watch?v=S6Nz0gFP6LU) 

[Website Bram](http://www.bramweijters.com/).