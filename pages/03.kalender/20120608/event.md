---
artists:
- instrument: tenorsax
  name: Fred Delplancq
- instrument: piano
  name: Vincent Bruyninckx
- instrument: contrabas
  name: Julien Sang (FR)
- instrument: drums
  name: Toon Van Dionant
date: 08-06-2012
title: Fred Delplancq Quartet
---
Zoals vele andere jazzmuzikanten volgde Fred Delplancq eerst een klassieke muziekopleiding. Van 1993 tot 1997 is vervolgens o.a. Steve Houben zijn leraar aan de jazzafdeling van het Brussels Conservatorium. Later volgt hij ook nog stages en privélessen bij Pierre Vaiana, John Ruocco, Fabrice Alleman... en in 1997 verlaat hij het Koninklijk Conservatorium in Brussel met een eerste prijs. 

Hij speelt daarna met verschillende muzikanten, treedt op in vele clubs, op meerdere festivals en podia, en brengt in 1999 met zijn eigen quartet (met Jef Neve, Guus Bakker, Kris Duerinckx en hijzelf) de CD "Witches Dance" uit. 

Tussendoor speelt hij bij "The Wrong Object" en "No Vibrato", om maar twee van de vele groepen te noemen. 

In 2007 brengt hij met zijn nieuw quartet, bezetting zoals vandaag, en met Jean-Paul Estiévenart als gast, de CD Talisman uit.

[Myspace](http://www.myspace.com/freddelplancqquartet).