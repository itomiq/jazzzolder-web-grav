---
artists:
- instrument: orgel
  name: Frank Montis
- instrument: gitaar
  name: Anton Goudsmit
- instrument: drums
  name: Cyril Directie
date: 10-04-2020
title: Montis, Goudsmit & Directie AFGELAST wegens coronavirus!
---
Swingende- en dansbare Soul Jazz is een voorliefde die de heren Montis Goudsmit & Directie delen. Hammondbeest 
Frank Montis begrijpt deze muziek als geen ander en komt op sessies regelmatig de heren Goudsmit & Directie 
tegen. Een absolute killer combi zo bleek dus tijd om vaker het podium te bestijgen. 

Met zijn ontembare energie en gevoel voor groove toont Anton zich de perfecte gitarist voor deze formatie en 
dat verbaast eigenlijk niemand. Cyriel Directie stookt vanachter de drums het vuurtje nog wat harder op zodat 
het live alle kanten op gaat: klassiekers van Grant Green, The Meters, John Scofield, Eddie Harris, Rusty Bryant 
worden net zo gemakkelijk afgewisseld met eigen composities en/of jams. Zolang het maar swingt. 

Frank Montis is geen onbekende in de Nederlandse Soul & Jazz scene. Met zijn eigen band DelMontis toert hij 
regelmatig door het land. Daarnaast was hij tot voor kort actief als zanger/toetsenist van de succesvolle 
formatie Gare du Nord. 

Anton Goudsmit behoeft nauwelijks introductie. Jarenlang bestormde hij (inter)nationale podia met New Cool 
Collective. De laatste jaren is hij vooral actief met zijn eigen formatie De Ploctones. In 2010 won Anton de 
VPRO/Boy Edgar prijs. Anton werd neergezet als “Een musicus die in de meest uiteenlopende muzikale situaties 
creatieve bijdragen levert en tegelijkertijd zichzelf blijft: herkenbaar, energiek en inventief.”. Niets is 
minder waar! 

Drummer Cyriel Directie is ook geen onbekende. Onlangs gaf hij heel Nederland nog drumles tijdens een uitzending 
bij DWDD maar hij is toch vooral bekend vanwege zijn spel bij o.a. de Dulfers, New Cool Collective, Kane, Total 
Touch, The Postmen en vele andere succesvolle acts.

[Youtube](https://www.youtube.com/watch?v=XC6dcBumdCg&feature=youtu.be).