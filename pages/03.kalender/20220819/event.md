---
artists:
- instrument: Hammond B3 met baspedalen
  name: Brandon Saeyvoet
- instrument: saxen, fluit en chromatische harmonica
  name: Leo Teughels
- instrument: gitaar
  name: Peter Verbraken
- instrument: drums
  name: Patrick Wante
date: 19-08-2022
title: Boogaleo Band
---
**Deuren: 19u 

Begin eerste concert: 19.30u 

Deuren: 20.45u 

Begin tweede concert: 21.15u 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

In september 2021 overleed de legendarische Hammondspeler Lonnie Smith. Boogaleo Band vond veel inspiratie 
bij deze uitzonderlijke muzikant, en brengt een eerbetoon tijdens een concert op de Jazzzolder, op 19 augustus 2022. 

Lonnie Smith (in de muziekwereld gekend onder zijn artiestennaam Dr. Lonnie Smith),
wordt zowat beschouwd als de Sultan van het Hammondorgel, door zijn aparte look en door zijn 
bijzonder geanimeerde manier van spelen. Zijn naamgenoot Jimmy Smith werd eerder gezien als de 
pionier van het Hammondorgel, specifiek in de jazz. Het Hammondorgel kwam in de jazz ook onder de spotlights met Jack Mc Duﬀ,
Rhoda Scott, Jimmy Mc Griﬀ, en vandaag nog met Brian Auger en Joey DeFrancesco. 

De magie van het Hammondorgel zit in de mooie klankkleuren en de aparte vibrato, geproduceerd door golven 
gevormd door toonwielen en schuifweerstanden. Het meest populair is de Hammond B3, geproduceerd ongeveer een 
halve eeuw geleden. De B3 beschikt over een groot aantal toonwieltjes, 2 klavieren en een set met baspedalen. 

Het instrument past perfect bij gospel, blues georiënteerde swingende funky muziek, reggae, ska, ritme- en blues en souljazz.
Lonnie Smith maakte het Hammondorgel ook populair in de Boogaloo, een unieke mix van jazz, soul en 
latin music. Boogaloo was oorspronkelijk een aanstekelijke muziek- en dansstijl uit de sixties. In Amerika werd boogaloo eveneens Latin Soul genoemd. 

Boogaleo Band vond inspiratie bij de boogaloo stijl, in het bijzonder bij het “George Benson Quartet & Lonnie Smith”.
Bekende nummers uit deze boogaloo periode zijn “Mama Wailer” van Lonnie Smith en “Alligator Boogaloo” van saxofonist Lou Donaldson.

**Binnenkoer Het Predikheren, Goswin De Stassartstraat 88 in 2800 Mechelen. 

2 optredens: om 19.30u en om 21.15u.** 

Bij slecht weer in zaal Mandela. 

[Facebook](https://www.facebook.com/Boogaleo/)**