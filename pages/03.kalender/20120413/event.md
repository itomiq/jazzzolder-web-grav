---
artists:
- instrument: alt- en sopraansax en composities
  name: Ludovic Jeanmart
- instrument: gitaar
  name: "Nicolas Dech\xEAne"
- instrument: fluit
  name: Pierre Bernard
- instrument: basgitaar
  name: Luc Evens
- instrument: drums
  name: Octave Agbekpenou
date: 13-04-2012
title: Gansan
---
Opgebouwd rond de composities van Ludovic Jeanmart, ontwikkelt deze groep een breed klankspectrum, gevoed door harmonieën uit de jazz en energie uit de rock. De groove en de melodie smelten samen tot een rijk geheel, waarbij beperkingen eerder de vrijheid van elkeen stimuleren. Je kan hun muziek best omschrijven als een explosieve mix van
jazz, rock en Berbermuziek. 

De groep bestaat uit creatieve en ervaren muzikanten, die actief zijn in verschillende gebieden van de Belgische muziekscène. Hieruit is een vruchtbare samenwerking ontstaan, waarbij het individuele talent zich in dienst stelt van het collectief. Hun samenwerking leidt tot een opmerkelijk resultaat. 

Het project zag het daglicht bij het begin van dit decennium en wordt geïnspireerd door verscheidene invloeden, van Elton Dean tot Afrikaanse muziek. De groep was echter in staat binnen deze stijl een eigen identiteit te ontwikkelen, die ze reeds meermaals hebben geëtaleerd op podia in binnen- en buitenland. Enkele jaren geleden heeft de groep ook deelgenomen aan de opnames van «Ça balance pas mal à Liège», gemaakt door de culturele dienst van de provincie Luik, en in 2007 genoten we al een eerste keer van hun verrassend optreden in de jazzzolder! 

[Myspace](http://www.myspace.com/gansan) 

[Website](http://www.gansan.be/).