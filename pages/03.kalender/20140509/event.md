---
artists:
- instrument: percussie
  name: Chris Joris
- instrument: zang, gitaar, percussie
  name: "Na\xEFma Joris"
- instrument: zang, gitaar, percussie
  name: Yassin Joris
- instrument: percussie
  name: Sarah Van Impe
- instrument: percussie
  name: Wesley Verschoren
date: 09-05-2014
title: Chris Joris & his next generation
---
De muziek op percussie gaat vooral over rituele ritmes uit het traditionele Cuba, religieuze Bata-ritmen en zang en 
rituele ritmes uit Nigeria van het Yoruba-volk, daarnaast een Congolees ritme uit het noorden van Congo, dat 
staat voor feest, geboorte of vruchtbaarheid. Ingekapseld zit er in elke set een liedjespassage van Naima met songs uit de 
kribbe van de singersongwriter's stijl en country of ballades, bijgestaan door Yassin (dochter en zoon van Chris). 

Chris Joris is natuurlijk de pater familias en maître de cérémonie van het ensemble. Deze internationaal befaamde multi-instrumentist 
heeft heel wat vinyl en cd schijfjes volgespeeld voor zowel pop, chanson, rock, jazz- en world-muziek, maar toerde vooral de wereld 
rond als jazzmuzikant met zijn diverse ensembles en kende veel encounters met Afrikaanse musici: van Gouadeloupe tot Mexico, van 
Canada tot China, van Engeland tot Roemenië, van Zweden tot Italië, om zich nu op het Sjarabang-schooltje knusjes terug te trekken 
in zijn schildersatelier. 

Naima is de oudste dochter van Chris en kreeg bekendheid bij de groep Isbells. Toerde als backing- en front-vocal 
bij Raymond Van t Groenewoud en zingt momenteel bij de retro-pop-band The Happy (1 cd en één in aantocht). Ze toerde door 
gans Vlaanderen, Frankrijk, Engeland, Nederland, enz. en deed de Belgische festivals aan van Pukkelpop tot de Gentse Feesten. Haar 
zoete stem klonk reeds meermaals op Studio Brussel en Radio 1 en de Vlaamse televisie. 

Zij brengt binnen dit percussie gebeuren een ingekapseld programma van singer-songwriterstijl, pop- en country-liedjes op 
haar zo eigen dromerige manier. 

Yassin is de jongste zoon van Chris en studeert aan de Hasseltse rockschool. Hij was co-leader, zanger en gitarist bij de 
rockband Sundays Ghosttown (1 cd) en zet deze functie verder in de Soulband Kobiyé. Hij speelt tevens percussie, hoe kan 
het anders met zon pa en al die percussie-instrumenten in huis. 

In dit programma kleurt hij de zang- en gitaarpartijen in, maar bewijst hij zich ook als duchtig conga en tumba-klopper. 

Wesley volgde als kind djembé stages bij Rifi Kythouka (Congo Brazz), die zelf nog samenwerkte met Chris Joris in de Afro-groep 
Bula Sangoma en in het theatercollectief: De Internationale Nieuwe Scène. Wesley is leerling congas bij Chris en speelde reeds 
in Yassin Joris rockband Sundays Ghosttown (1 cd). Momenteel werkt hij verder met Yassin aan de nieuwe formatie Kobiyé, 
een Soul - R & B band. 

Sarah groeide op in Congo. Als tiener ruilde ze haar klassieke gitaar om voor percussie en volgde ze allerlei workshops en 
cursussen Afrikaanse, Braziliaanse en Cubaanse percussie. Dit bij o.a. Jo Zanders, Claudinho Santana en Didier Labarre. 

In 2004 behaalde ze een kandidatuur in de Muziektheorie en  schriftuur aan het Lemmensinstituut, en besliste om vandaaruit 
meer haar eigen weg te gaan. Ze maakte verschillende reizen in Afrika en Zuid-Amerika, waar ze zich liet onderdompelen in de lokale muziektradities. 
De afgelopen jaren speelde ze op podia van Sfinks Festival, Polé Polé, De Vooruit, Recyclart, De Roma, PSK, Het Depot, 
Samba Al Pais (FR), De Melkweg (NL), Amsterdam Roots Festival (NL), Jazz Podium (NL) en vele andere. 

Tegenwoordig kan je haar aan het werk zien bij o.a. Shakara United (afrobeat, jazz), Gregor Terror and The Calypso Gigolos 
(calypso) en Boka Halat de Banjul (mbalax, jazz, reggae). 

Een en ander te beluisteren en te zien via 

[Shakara United](http://shakaraunited.be/site/?page_id=12), 

[Raymond & Naïma](http://www.youtube.com/watch?v=kD0SKAnIcR4), 

[The Happy](http://www.youtube.com/watch?v=LEhJS_IVjZA), 

[Yassin Joris](https://soundcloud.com/yassin-joris), 

[Chris Joris](http://www.youtube.com/watch?v=0twviQjCwNE), 

[Chris Joris & Baba Sisoko](http://www.youtube.com/watch?v=JkTjLskX8xY), 

[Chris Joris Quartet](http://www.youtube.com/watch?v=65t-yKuZ5VE).