---
artists:
- instrument: vibrafoon
  name: Andres Liefsoens
- instrument: piano
  name: Stijn Wauters
- instrument: bas
  name: Fre Madou
- instrument: percussie
  name: Benjamin Verstraete
- instrument: drums
  name: Jelle Van Giel
date: 09-06-2017
title: Cal Tjader Project
---
Cal Tjader wordt vaak beschouwd als één van de invloedrijkste Amerikaase jazzmuzikanten binnen het domein van de latin 
jazz. Als jonge twintiger was hij de drummer bij de verschillende bands van Dave Brubeck. Als later het octet van 
Brubeck werd gereduceerd tot het Dave Brubeck Trio leerde Cal Tjader zichzelf vibrafoon spelen en combineerde hij 
de vibra - binnen het trio - met de drums. 

Op zijn 28ste werd Tjader als vibrafonist gerekruteerd door George Shearing om zo het geluid van zijn band te 
verrijken. Later nodigde Shearing Mongo Santamaria (conga's) en Willie Bobo (percussie) uit in zijn band en besloot 
de kant van de Latin muziek op te gaan. 

Vrij snel stapte Tjader uit de Shearing band en huurde Santamaria en Bobo in om mee te spelen in The Cal Tjader 
Modern Mambo Quintet, aangevuld met Vince Guaraldi op piano. Doordat deze band bestond uit zeer getalenteerde 
muzikanten uit Cuba met veel gevoel voor jazz, zien veel critici zijn Modern Mambo Quintet als één van de beste latin jazz bands ooit... 

Op het einde van zijn veertig jarige carrière verzameld Tjader met Roger Glenn (fluit), Mark Levine (piano), Rob Fisher (bas), 
Vince Lateano (drums) en Poncho Sanchez (conga's) een aantal jonge muzikanten om zich heen. Hij nam vijf albums met hen op, 
waaronder de Grammy Award winner: La Onda Va Bien uit 1979. 

Redenen genoeg om met The Cal Tjader Project de muziek, waar deze Amerikaanse vibrafonist bekend mee werd, terug Live te brengen. 

Andres behaalde het laureaatsdiploma (klassiek) slagwerk en kamermuziek aan het Lemmensinstituut te Leuven bij L. Claesen, 
F. Tielemans, C. Willems en L. Ouderits. 

Hij speelde occasioneel bij de kapel van de zeemacht, het symfonisch orkest van de BRT, de Vlaamse Opera, de Munt en I Fiamminghi; 
vier jaar lang was hij vaste slagwerker van de musicalafdeling van het Ballet van Vlaanderen. Met het International 
Prom Orchestra en BZN nam hij een live cd op. Daarnaast volgde hij les bij Dave Pike. 

Iets later volgde dan een voltijdse jazzstudie, opnieuw aan het Lemmensinstituut. Hier kreeg hij o.a. les van Bert Joris, 
Roland Stolk, Dré Pallemaerts en Frank Vaganée. 

Hij trok jarenlang aan de zijde van Arne Van Coillie door Vlaanderen met The MJQ Project  een groep gewijd aan de muziek van 
Milt Jackson en John Lewis  en het trio Jazz Partout. 

Als vaste vibrafonist en occasioneel arrangeur van The Very Big Band speelde hij o.a. met Bert Joris, Jef Neve, Dany Caen 
en Peter Vandendriessche. 

[Youtube](https://www.youtube.com/watch?v=7LlArbYFmTY).