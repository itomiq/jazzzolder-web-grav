---
artists:
- instrument: piano
  name: Ewout Pierreux
- instrument: contrabas
  name: Jos Machtel
- instrument: drums
  name: Jesse Dockx
date: 14-06-2019
title: Ewout Pierreux Trio
---
Als een van de fijnere jazzpianisten van het land in de jazzzolder wil komen optreden, dan kunnen 
wij alleen maar blij zijn. Gegarandeerd brengt hij dan schoon volk mee. 

Ewout Pierreux is al enige jaren door muziek en huwelijk verbonden met Tutu Puoane. Hij speelt ook 
vast bij Rebirth::Collective en bij Bart Defoort Inner Wave Quintet. Begin dit jaar toerde hij met 
Lionel Beuvens 4tet dat ook de jazzzolder aandeed. 

Ewout Pierreux is niet het type dat meesurft op de hypes. Hij verwerkt zijn liefde voor de roots van 
de jazz graag in akoestische, ge√Ømproviseerde muziek met wortels in de geschiedens. Onder de projecten 
onder zijn eigen naam was er enkele jaren geleden Marcus Wyatt & Ewout Pierreux Group. Nu komt hij nog 
een keer naar buiten met een pianotrio en wel met de ervaren Jos Machtel en opkomend jong talent Jesse 
Dockx. Wellicht vertrekken zij van eigen nummers van Ewout en oude composities die hij graag in trioverband speelt.

[Soundcloud](https://soundcloud.com/soulfactoryrecords/sets/ewout-pierreux-trio/s-7m69V).