---
artists:
- instrument: trompet
  name: Carlo Nardozza
- instrument: piano
  name: Alano Gruarin
- instrument: contrabas
  name: Christophe Devisscher
- instrument: drums
  name: Mimi Verderame
date: 24-01-2014
title: Carlo Nardozza 4 tet
---
Dit jonge Limburgse natuurtalent studeerde aan het conservatorium van Maastricht, waar hij zijn eigen kwintet 
samenstelde. Samen veroverde deze bende gelijkgestemde zielen in sneltreinvaart de jazzpodia in de Benelux, 
Duitsland, Frankrijk, Zwitserland en Italië. Eind 2006 kregen ze de Jerry Van Rooye-Jazzaward voor Toonaangevende 
Jazzband van 2006 op het Jazztival in Maastricht. En een paar maanden tevoren hadden ze in het Franse Avignon de 
Prijs voor Beste Composities op het Tremplin Jazz Concours gewonnen. Het winnende stuk, de Dozzy Suite, waarin 
Nardozza al zijn muzikale invloeden van Dave Douglas tot Italiaanse volksmuziek samenbalt, leidde het CNQ in de 
zomer van 2005 ook al naar de overwinning van het concours Jong Jazztalent in Gent van het Blue Note Records 
Festival. Deze muziek staat op hun 2de album Winterslag met als gast Gwen Cresens op accordeon en bandoneon. Ondertussen 
werden beide cds, "Making Choices" en "Winterslag", unaniem op jubelende kritieken ontvangen. Tijd dus voor een 
nieuwe uitdaging!!! 

Als gast bij het trio van Alano Gruarin, zagen ze al dat er iets moois was, dus werd het tijd om wat meer samen 
te gaan doen. Met muziek van zowel Carlo als Alano, proberen ze een mooie mix te brengen van intimiteit en 
energetische uitspattingen afgewerkt met een snuifje Groove. 

Met Mimi Verderame op drums en bassist Christophe Devisscher is speelplezier verzekerd!

Website van [Carlo Nardozza](http://www.carlonardozza.be/).