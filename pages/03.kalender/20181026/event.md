---
artists:
- instrument: "trompet & fl\xFCgelhorn"
  name: Bert Lochs
- instrument: sopraan- en tenorsax
  name: Ad Colen
- instrument: piano
  name: Ed Baatsen
- instrument: contrabas en composities
  name: Henk de Ligt
- instrument: slagwerk
  name: Friso van Wijck
date: 26-10-2018
title: HENK
---
Op 5 mei 2017 presenteerde HENK zijn nieuwe CD “Earth Tones” in de Doelen te Rotterdam. 

Rinus van der Heijden schreef hierover in de JazzNu: “Henk de Ligt is er ronduit in geslaagd 
enorme diversiteit en gelaagdheid aan te brengen in de dertien stukken. Dat is zeker zijn 
verdienste, maar de doorwrochte keuze van medemusici is daar zeker ook debet aan.” en 
ook: “HENK is het samengaan van deze zo mooie musici en zo bekeken is de naam een erbetoon 
aan het kwintet en in elkaar opgaan van ieder zo waardevol individu”. 

Hans Ivernizzi schreef hierover in de Jazzflits: “De mannen buitelen heftig swingend over 
elkaar heen, maar spelen ook prachtig ingetogen. Er is alle ruimte voor sfeerbepalende strijkpartijen 
op de contrabas.” 

“Met Earth Tones levert Henk de Ligt een masterclass in compositie af....prachtig subtiel, verrassend, 
mooi, spannend en ritmisch”, schreef Peter Roozendaal in de Bassist. 

Jan Brouwer merkte in het Jazzbulletin op: “a Poor Man’s Prayer, een stuk dat de competentie van De Ligt 
als componist onderstreept”. 

en Ken Vos schreef hierover in de Jazzism: “De meeste stukken zijn van de bassist en blinken uit door hun 
harmonische en ritmische gelaagdheid”. 

In de loop der jaren hebben de composities van Henk de Ligt zich middels het gebruik van allerlei 
twintigste-eeuwse compositie technieken zo ontwikkeld, dat men kan spreken van een unieke stijl. 

Volgens Rinus van der Heijden in Jazzenzo: “… een mijlpaal in de toekomstige Nederlandse jazzgeschiedenis…“ 
Ruud Meijer schreef hierover in HP/De Tijd: “Complexe, maar altijd organische muziek, die direct onder je huid kruipt.” 

De muziek van HENK heeft een kamermuziekachtige sfeer, waarbij, los van conventionele ideeën, verschillende lijnen als 
een fijn net door elkaar lopen; contrapunctische melodieën, verweven met verrassende, eigentijdse jazz harmonieën, 
ritmisch uitdagende patronen en gedurfde improvisaties. 

Bert Lochs (flügelhorn & trompet) en Ad Colen(tenor- & sopraansax)vormen de frontlinie. Ed Baatsen(piano), met wie 
Henk voor meer dan twintig jaar in de groep Special Delivery speelde, en de creatieve slagwerker Friso van Wijck 
vormen samen met Henk de rest van de groep. 

“Componisten die zo'n spanningsboog op papier weten te zetten, zijn zeldzaam”, (Ruud Meijer, Algemeen Dagblad).

[Soundcloud](https://soundcloud.com/user-72654106/earth-tones-cd-version) 

[Soundcloud](https://soundcloud.com/henk-de-ligt/are-you-listening-or-just-waiting-to-talk) 

[Facebook](https://www.facebook.com/HENKthenewquintet).