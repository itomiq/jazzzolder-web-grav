---
artists:
- instrument: sax
  name: Daniele Martini
- instrument: piano
  name: Bram De Looze
- instrument: contrabas
  name: Manolo Cabras
- instrument: drums
  name: Joao Lobo
date: 22-05-2020
title: Daniele Martini Quartet AFGELAST wegens coronavirus!
---
Saxofonist Daniele Martini is geboren in Rome, maar woont al geruime tijd in Brussel. Hij is een zeer 
veelzijdige saxofonist die zich engageert in heel verschillende muzikale milieus: van de geïmproviseerde 
jazz tot afro beat en noise, maar zoals bij alle Italianen blijft de melodie toch de leidraad. 

Pianist Bram De Looze behoeft bijna geen introductie voor de regelmatige concertgangers. Hij ontving 
deze zomer nog de Sabam Award bij het Gent Jazz festival in de categorie jong talent, en nu al niet meer weg te 
denken uit de Belgische jazzscene. Hij toert momenteel in de jazzlab-series solo op Piano Forte. 

Bassist Manolo Cabras is één van de sterke bassisten in België, geboren in Sardinië, afgestudeerd 
in Nederland en bracht onlangs een eigen cd uit: Melys In Diotta die door de pers unaniem zeer lovend 
werd besproken. 

Percussionist Joao Lobo is afkomstig uit Portugal en begon al op 13 jarige leeftijd met drummen. Hij vervolgde 
zijn studies aan het conservatorium in Den Haag waarna hij in Nederland bekroond werd met verschillende 
prijzen. Hij speelde ook enige tijd in de band van de Italiaanse trompettist Enrico Rava. 

Na enige tijd door Europa te hebben gezworven, koos hij Brussel als zijn thuishaven, hoewel hij nog altijd 
een heel sterke band onderhoudt met Lissabon.

[Youtube](https://www.youtube.com/watch?v=9Zxq2cV9GSc&feature=youtu.be)