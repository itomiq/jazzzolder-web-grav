---
date: 10-09-2016
title: Jazzathome
---
20u30: Stadschouwburg. Dubbelconcert Jazz Swingt. 

Deel 1: **WHexp** 

Het gitaartrio WHexp ontstond uit een kwartet dat werd gevormd op het Conservatorium van Antwerpen. Het 
trio speelt voornamelijk originele composities met veel ruimte voor veranderende ritmes en improvisaties. 

De composities veranderen voortdurend, en de groep zoekt constant naar vernieuwende geluiden, grooves en ideeën. 
De voornaamste invloeden vinden zij bij Tigran Hamasyan, Tim Miller, Frank Zappa, Hiatus Kaiyote, Chris Potter & 
Avishai Cohen. 

In 2015 wonnen zij de finale van de JazzContest Mechelen wat hen o.a. een plaats op het podium van Jazzathome bezorgde. 

Willem Heylen: gitaar en composities 

Ruben De Maesschalck: bas 

Tom Lambrecht: drums 

Deel 2: **Les Swing Barons** 

Les Swing Barons gaan ons niet alleen bekoren dankzij hun uitstekende muziek, maar ze bieden op het podium een uniek 
spektakel. U zult ondergedompeld worden in het hart van de jazz muziek van de jaren 1920-1930, een reis door de periodes 
van de vroege jazz waarbij u ook kan genieten van een demonstratie door professionele dansers. Het is toegelaten om mee 
te dansen. 

Deze vrolijke muzikanten met een groot hart, vlot en swingend spelend en begiftigd met een grote passie voor muziek en 
improvisatie brengen U een spektakel met een enorme dosis humor en speelplezier. Zo anders maar o zo complementair zijn 
de persoonlijkheden van de Swing Barons die u met hun explosieve cocktail zeker zullen verleiden. 

Ontstaan ter gelegenheid van de Swingin'In The Rain in 2010, blijven Les Swing Barons optreden op alle scènes van 
swing in België. Het orkest dekt een repertoire van jazz uit de jaren 1920 tot 1950. Les Swing Barons brengen het beste 
op het gebied van jazz van de vooroorlogse periode van België. 

Jean-François Foliez: klarinet 

Joachim Iannello: viool 

Renaud Crols: piano 

Alain Frey: contrabas, zang 

Laurent Vigneron: drums 

[Youtube](https://www.youtube.com/watch?v=0T7zBIG5Uww). 

Anka Broothaers en Chris Smets: Lindy Hop en Swing 

De muzikanten krijgen dus versterking van twee dansers Anka Broothaers en Chris Smets. 

SwingSation is een organisatie die Lindy Hop (koppel) en Charleston (solo) danslessen geeft. 

De lesgevers Chris en Anka, geven reeds 5 jaar les. Ze staan gekend voor technische lessen, die op een spontane manier 
worden overgebracht. 

Als danscoaches vinden ze het belangrijk om zelf zo veel mogelijk te blijven leren, om op die manier hun passie te 
delen. Dit doen ze door buitenlandse workshops te volgen. 

Vooral de Ninjammerz hebben hen sterk beïnvloed, maar ook andere gekende leraren uit de Lindy Hop scène. 
Met hun gedeelde gedrevenheid en gloed, verspreiden ze het Lindy-virus. 

Tickets dubbelconcert: 20 euro

Alle info op de [website](http://www.jazzathome.be/).