---
artists:
- instrument: sax
  name: Steven Delannoye
- instrument: gitaar
  name: Guillaume Vierset
- instrument: piano
  name: "Igor G\xE9h\xE9not"
- instrument: trompet
  name: "Jean-Paul Esti\xE9venart"
- instrument: sax
  name: Laurent Barbier
- instrument: bas
  name: "F\xE9lix Zurstrassen"
- instrument: drums
  name: Antoine Pierre
date: 23-08-2013
title: LG Jazz Collective
---
Gitarist Guilaume Vierset had een project voor ogen ter ere van de Luikse jazz toen hij LG Jazz Collective oprichtte - de jazz van Bobby Jaspar en René Thomas en ook recentere van Steve Houben en Alain Pierre bvb. 
De focus verbreedde zich al gauw en het project werd een heuse groep. Het septet won in 2012 de wedstrijd voor jong jazztalent op Dinant Jazz Nights. De jury prees de originaliteit van het project, de samenhang in de groep, het evenwicht tussen spanning en rust én de rijkdom van de arrangementen. 

Deze avond zullen behalve de arrangementen en de gitaar van leider Vierset wellicht ook de trompet van Jean-Paul Estievenart en de toetsen van pianist Igor Gehenot opvallen. Of gezien het oordeel van de jury in Dinant gaan net de hier minder bekende blazer Laurent Barbier en de ritmetandem Félix Zurstrassen en Antoine Pierre dat doen. 
Jazztalent van over de taalgrens naar de jazzzolder halen, het leverde al vaker ontdekkingen op!

[Facebook](https://www.facebook.com/LgJazzCollective#!/LgJazzCollective).