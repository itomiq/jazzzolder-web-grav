---
artists:
- instrument: rieten
  name: Benjamin Hermans
- instrument: accordeon en composities
  name: Stan Maris
- instrument: contrabas
  name: Kobe Boon
date: 08-04-2022
title: Kreis Band
---
**Eerste optreden: 19.30u tot 20.30u 

Tweede optreden: 21.15u tot 22.15u.** 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

Een jong trio dat op de wip zit tussen lyrische jazz, mijmerende kamermuziek en het 
suggestieve van filmmuziek. Zachtmoedig en melancholisch verkennen ze de grenzen van 
compositie en improvisatie. 

De combinatie van rieten, accordeon en bas doet je denken aan musette of zigeunerjazz, 
maar die labels weten ze behendig te vermijden. Het trio neemt een positie in op de wip 
tussen elegante kamermuziek, gedoseerde improvisatie en een filmische insteek die 
regelmatig inzet op eenvoud, sereniteit en knappe harmonieën. 

Kobe Boon studeerde in 2014 aan de academie voor muziek en drama van Göteborg bij Anders 
Jormin en hij musiceert in verscheidene vaste projecten (zoals het pianotrio ‘Steiger’, 
'Wanjina', 'mòs ensemble', ‘Peter Nolder', 'Mammezelle' en het internationale trio ’Nachtta') 
en deelde al het podium met mensen als Becca Stevens, Bob Mover, John Snauwaert, Pierre Vaiana,... 

Stan Maris hebben we leren kennen tijdens de JazzContest Mechelen en deed ook mee in de finale 
in 2017 met zijn groep Man Staris. 

De groep Kreis speelde ook in een huiskamer tijdens Jazzathome Mechelen in 2018.

[Youtube](https://www.youtube.com/channel/UC3EFdDna5RDnaDZMAAEwWIQ)