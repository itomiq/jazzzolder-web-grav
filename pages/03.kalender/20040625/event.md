---
date: 25-06-2004
title: Gilbert Isbin en Iep Fourrier
---
De Brugse gitarist **Gilbert Isbin** heeft wat met 
de jazzzolder; in 2001 kwam hij solo tonen wat hij 
in zijn mars heeft; in 2002 kwam hij improviseren 
met de Amerikaanse bassist Joe Fonda, en nu 
is hij opnieuw te gast bij ons. 

Deze keer brengt hij **Iep Fourrier** mee, een draailier-
speler. Iep is een virtuoos op de draailier (hurdy-gurdy),
speelt bij verschillende groepen, en trad overal in 
Europa op, zowel solo als in groep. 

Samen speelden ze in oktober vorig jaar met veel bijval 
op het **Trytone festival** in Amsterdam en in Tilburg.
Verwacht u niet aan een avond folkloremuziek, 
want dan zou je bedrogen uitkomen; zij brengen 
composities en improvisaties voor klassieke gitaar en
draailier, met multi-culturele, jazz- en hedendaagse
klassieke muziekinvloeden.

[Hier](http://users.pandora.be/gilbert.isbin/) is de site van Gilbert Isbin.