---
artists:
- instrument: sax
  name: Bart Borremans
- instrument: piano
  name: Bram Weijters
- instrument: contrabas en composities
  name: Piet Verbist
- instrument: drums
  name: "Dr\xE9 Pallemaerts"
date: 22-03-2019
title: "Piet Verbist Quartet CD release \"Suite R\xE9union\""
---
**OPGELET! 

Dit concert gaat uitzonderlijk door in de Groenstraat 10 te Mechelen.** 

Dit nieuwe project is opgezet met de bedoeling om eigen composities te vertolken in een standard 
jazz line-up van tenor sax, piano, contrabas en drums. De keuze van muzikanten verzekert een uitdagende 
en opwindende uitvoeringen van het materiaal waarbij de grenzen van het spelen in kwartet worden afgetast.
Inspiratie voor de composities komt uit vele verschillende hoeken, geschreven met het uitgangspunt om zowel 
de band als het publiek uit te dagen. 

Piet Verbist heeft zich jarenlang met de akoestische bas door allerlei stijlen en variaties van muziek 
begeven en de laatste tijd zijn hieruit heel wat composities ontstaan. Een deel van die composities 
vonden hun weg in andere bezettingen (o.a. ZYGOMATIK en MAMUTRIO) maar de behoefte aan een akoestische 
formatie met piano leidde tot het ontstaan van dit nieuwe quartet. 

De focus ligt op een gevarieerde jazz stijl met veel interactie tussen de musici. 

De composities zijn dan ook uiteenlopend van sfeer en context, gaande van oriëntaals geïnspireerd werk, 
over moderne modale jazz tot een meer traditionele opvatting. Maar met een originele invalshoek en veel 
ruimte voor dynamische improvisatie. 

De band speelde ondertussen ettelijke concerten, en de reacties van het publiek zijn zeer positief.
Een eerste CD verscheen in november 2018 met de titel: “Suite Réunion”.

[Youtube](https://www.youtube.com/watch?v=zZLih-qxysE).