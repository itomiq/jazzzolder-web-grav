---
artists:
- instrument: piano
  name: Giovanni di Domenico
- instrument: contrabas
  name: Manolo Cabras
- instrument: drums
  name: Oriol Roca
date: 08-11-2019
title: Oriol Roca Trio cd voorstelling "Mar"
---
De debuut-cd Mar van het Oriol Roca trio kreeg in verschillende landen lovende recensies. Het drumspel 
werd geprezen om de gevoelige bewegingen, de fantasierijke dromerigheid. Terwijl het zijn trio is, is 
de bezetting ook die van een pianotrio – en wel een met een delicate zin voor melodie. 

Op de hoes van Mar staat een foto met zeezicht in blauw en wit. Je kan er rust bij vinden, maar je 
ziet ook de beweging in het water. Zo is het ook met de muziek. Nummers als “Straight line”, “Canço sense lletra” 
en “Canço de bressol” schuiven traag verder terwijl onder het oppervlak heel wat emotie leeft. Behalve eb is er 
trouwens ook vloed, zoals in de rollende drums van “In Dyotta”. 

De hoes rept met geen woord over de betekenissen die de zee heeft voor het Oriol Roca Trio, maar indrukken van 
harmonie en schittering geeft de cd werkelijk heel fijn mee. Uit goede bron vernamen wij dat de drie ook live overtuigen.

[Website](http://oriolrocamusic.com/group/oriol-roca-trio/) 

[Youtube](https://www.youtube.com/watch?time_continue=2&v=PoMEjsQcMuA) 

[Youtube](https://www.youtube.com/watch?time_continue=2&v=7b-geP8BluY).