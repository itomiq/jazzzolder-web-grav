---
artists:
- instrument: gitaar
  name: Anthony Claeys
- instrument: sax
  name: Egor Doubay
- instrument: contrabas
  name: Chris Mentens
- instrument: drums
  name: Nico Manssens
date: 11-05-2018
title: Anthony Claeys Quartet
---
Anthony Claeys studeerde aan het Antwerpse Conservatorium en het Conservatorium van 
Amsterdam. Hij kreeg les van Hendrik Braeckman, Martijn van Iterson, Maarten van der 
Grinten, Karel van Deun, Serge Lazarevitch, Jesse van Ruller e.a. 

Anthony speelde o.a. met de jongeren-big band van Maria Schneider op Jazz Middelheim 2001, 
de Band of Conservatories Belgian Graduates tijdens Jazz à Liège 2002 en het Manhattan School 
of Music / Conservatorium van Amsterdam Ensemble tijdens het North Sea Jazz Festival 2002. 

Anthony geeft les aan de Academie Ekeren en AP Hogeschool. 

Egor Doubay begon op jonge leeftijd aan zijn muziekopleiding 
aan de Stedelijke academie voor muziek woord en dans (SAMWD) en De!Kunsthumaniora waar hij in 
beide scholen Summa cum laude afstudeerde. 

Hij begon intussen aan een jong-talent opleiding aan het conservatorium van Antwerpen waar hij les 
kreeg van Kurt Van Herck. Na het afstuderen werd Egor toegelaten aan het Conservatorium van Amsterdam 
waar hij les krijgt van Ferdinand Povel, Simon Rigter, Rob van Bavel, Joris Roelofs, Dick Oatts,... 

Egor heeft op een jonge leeftijd al een hoop podiumervaring opgedaan door op verschillende festivals, 
wedstrijden, in Jazz-clubs en concertzalen te spelen. In 2009 won hij met band Jazilan de costa public award 
en vervolgens de Belfius jazz classics competition met Tacalan. Egor heeft het podium mogen delen met 
verschillende bekende muzikanten en is te horen in meerdere formaties waaronder zijn eigen kwartet 
dat bestaat uit bandleden uit heel Europa. 

Chris Mentens studeerde musicologie aan de universiteit van Leuven en kreeg les van Hein Van de Geyn, John 
Clayton en Ricardo del Fra. Hij was veertien jaar lang lid van de groep van Chris Joris, de Chris Joris 
Experience, waarmee hij verschillende platen opnam. Verder begeleidde hij allerlei musici en vocalisten, 
waaronder Mal Waldron, Slide Hampton, Deborah Brown en Silvia Droste. In 2003 verscheen de eerste plaat 
van zijn groep Chris Mentens Jazz Van, in 2007 volgende een tweede album. Hij speelt in verschillende 
bands, waaronder Multitude en treedt op in binnen- en buitenland, waaronder in clubs en op (jazz-)festivals. 

Mentens geeft ook les, hij doceert jazzgeschiedenis aan de universiteiten van Antwerpen en Brussel en is hoofd van 
de jazzafdeling van De! Kunsthumaniora in Antwerpen. 

Nico Manssens ging in de leer bij o.a. Jan de Haas, Chander Sardjoe en Billy Hart. Tijdens en na zijn 
jazzopleiding aan het Antwerps Conservatorium ging hij diverse muzikale richtingen uit. 

Hij stond op het podium met Trixie Whitley, Lady Linn en Dj Jerboa maar evengoed met Nicolas Kummert, Bram Weijters, 
Stefan Bracaval, Nathalie Loriers, Sal La Rocca of zelfs een enkele keer met Toots. 
In de wereld van de dans werd hij als drummer op internationale tournee gevraagd voor Roberto Olivans “Dé Farra” en in 
het theater werkte hij jarenlang met Mathias Sercu aan verschillende voorstellingen. 

Eigen werk bracht hij uit met zijn band Multitude (Dog of Teahan) en momenteel is hij aan de slag bij de Hoboken Homies, 
Along a Line, Arkham Asylum en natuurlijk het Anthony Claeys 4tet. 

Naast het podiumgebeuren is hij als leraar verbonden aan de Kunstacademie Ter Beuken en de Mago.

[Facebook](https://www.facebook.com/AnthonyClaeys4tet/) 

[Youtube](https://www.youtube.com/watch?v=E2SVkDUiT6c&feature=youtu.be) 

[Soundcloud](https://soundcloud.com/anthonyclaeys4tet).