---
artists:
- instrument: sax
  name: Iman Spaargaren
- instrument: gitaar
  name: Guillermo Celano
- instrument: contrabas
  name: Cord Heineking
- instrument: drums
  name: Klaas Van Donkersgoed
date: 26-10-2012
title: Iman Spaargaren Quartet
---
Iman Spaargaren, bekend van Captain Hook, Thelonious4 en het European Union Quartet en verkozen tot Young Vip 2012, speelde o.a. in VPRO's Vrije Geluiden, NTR's Mijke's Middag, NPS' Weekend Winfried en op festivals als North Sea Jazzfestival en in jazzclubs zoals het BIMhuis. Iman is internationaal zeer actief; zo deed hij in de afgelopen jaren tournees in Engeland, Ierland, België, Duitsland en Finland. 

Iman's saxofoonspel valt op door zijn zeer persoonlijke, lyrische toon en inventieve ritmiek. Zijn arrangementen voor septet doen denken aan het werk van artiesten als Amina Figarova en Wayne Shorter. 

In maart 2011 brengt hij de CD "Flow" uit: *"Flow staat bol van de enthousiaste, gedreven, moderne jazz. Mijn muziek omvat verschillende sferen: van uitgelaten tot dromerig, van lichtvoetig tot funky. Woordeloos maar instrumentaal wel zo krachtig!
Met Flow maakt u een spannende muzikale reis van het rauwe New York (The Mauve Sky) naar het witbesneeuwde Finland (House by the Lake). Van de stranden van Californië (Neil York) tot de Afrikaanse savannen (Wake Up Call). Luister naar mijn muziek en laat u inspireren".*

[Myspace](http://www.myspace.com/imanspaargaren), 

[Website](http://www.imanspaargaren.nl).