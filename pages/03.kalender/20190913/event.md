---
artists:
- instrument: trombone
  name: Nabou Claerhout
- instrument: gitaar
  name: Roeland Celis
- instrument: contrabas
  name: Trui Amerlinck
- instrument: drums
  name: Mathias Vercammen
date: 13-09-2019
title: "N\u2206BOU Opgelet! Nieuwe locatie Het Predikheren,"
---
**G. De Stassartstraat naast het museum van de Deportatie.**

NΔBOU is een muzikaal project dat Nabou Claerhout uit eigen beweging oprichtte in 2016. De
muziek en haar unieke trombonegeluid verschillen erg van wat we vandaag de dag te horen krijgen.
Naast de jazzy J.J. Johnson sound, de frisse funky power van Fred Welsey en het fusion spel van Robin
Eubanks krijgt de luisteraar namelijk niet veel andere mogelijkheden van dit instrument te horen.
Zeker op Europees vlak geeft dit vrij spel aan een nieuwe generatie muzikanten. Door hun
vernieuwend trombonegeluid, innovatieve effecten en frisse benadering van composties, maakt het
jonge, beloftevolle viertal van NΔBOU deel uit van die nieuwe beweging. Zij willen het
publiek laten kennismaken met meer mogelijkheden van de trombone en aantonen dat het instrument
heel wat in zijn mars heeft. 

Nabou rondde haar bachelor af op Codarts (Rotterdam). Later vervolledigde ze haar studies aan 
The Royal Academy of Music (Londen) en Codarts. Al op zeer jonge leeftijd had Nabou de kans om samen 
te werken en te spelen met (inter)nationale muzikanten als Bert Joris, John Rocco, Dave Holland, Dave
Douglas, Evan Parker, Martin Fondsen, Jules Buckley, Jeroen van Herzeele... Ze speelde ook in
verscheidene ensembles zoals het Ghent Youth Jazz Orchestra, National Youth Jazz Orchestra (Winnaar van ‘De
Zilveren Notekraker 2016’), Metropole Academy, Jong Metropole en Not So Bigband. 

In 2014 speelde Claerhout voor het eerst op het North Sea Jazz festival, al vlug gevolgd door concerten in 
het Bimhuis, London Jazz Festival, Brussels Jazz Weekend, Luisterplein (Gentse feesten), de Roma, Gent 
Jazz, Dranouter, LantarenVenster, Gateshead International Jazz Festival, evenals tournees in de UK en Japan
met enkele bigbands. 

Ze speelt voornamelijk haar eigen composities. Het is een project waarin zij samen met haar mede-muzikanten 
al haar inspiratie en liefde voor muziek deelt met het publiek. 

Naast haar eigen project speelt Claerhout met verschillende andere bands en orkesten mee. Zo kan je haar 
onder andere met Pompelomina, AM.OK en Tadpole Evolution and Azbeul aan het werk zien.

[Youtube](https://www.youtube.com/watch?v=yyAaqNLEVpI).