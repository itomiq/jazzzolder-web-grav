---
artists:
- instrument: "fl\xFCgelhorn"
  name: Jos Moons
- instrument: tenor & sopraansaxofoon
  name: Jean-Paul Jublou
- instrument: piano
  name: Ernst Vranckx
- instrument: contrabas
  name: Chris Mentens
- instrument: drums.
  name: Herman Pardon
date: 08-07-2017
title: Extra Concert
---
De jazzzolder bestaat vandaag precies 19 jaar en dat vieren wij met een extra concert! 

Ook is de jazzzolder vzw aan verjonging toe, en we willen graag de vernieuwde ploeg voorstellen. 

We nodigen een groep muzikanten uit met heel wat ervaring; zij stonden elk vroeger ook al eens op
het podium in de jazzzolder: het wordt dus een aangenaam weerzien en een niet te missen feestelijke avond!!! 

**Jos Moons** speelde in zijn rijke carrière met o.a. Steve Houben, Phil Abraham, John Ruocco, Bert Joris, Deborah Brown, Slide Hampton, 
Clark Terry, Gianni Basso, Benny Bailey, Mike Carr, Gregory Fine, Frank Marocco, Judy Niemack en Rachel Gould. Met het Slide Hampton-kwintet 
toerde hij door België en Duitsland. Hij was ook meermaals in de voormalige Sovjet-Unie waar hij onder meer optrad met David Goloshokin, Lev 
Kushir en Alex Rostotski. 

In 1992 dirigeerde hij de Radio Big Band uit Estland tijdens een Euroring- concert met solisten uit heel Europa. Hij heeft zelf ook 20 jaar een 
big band gehad waarin o.a. Bert (Joris), Kurt Van Herck, Ben Sluys, Nico Schepers... speelden. 

Ondertussen leidt hij de Jazzisfaction Big Band, die meerdere keren in de prijzen viel bij vele binnen- en buitenlandse concours! 

**Jean-Paul Jublou** speelde met Deborah Brown, Ettah Cameron, Richard Boone, Cees Slinger, Eric Inneke, Peter Iepma en tal van Belgische 
jazzmusici. Hij stond reeds een eerste keer op het podium van de jazzzolder in 2005 met de groep Jamfred. Daarnaast was hij meerdere keren te 
gast op jazzathome met verschillende groepen. 

**Ernst Vranckx** begint zijn carrière eind jaren 80 na studies aan de Antwerpse Jazz Studio en het Koninklijk Conservatorium te 
Brussel. Bekendheid bij een ruimer publiek komt er nadat hij met zijn band de Prix Nicolas Dor wint op Jazz à Liège (1994). Zijn 
debuut-CD Aquarelle komt er in 1996 met fluitist Stefan Bracaval. Op deze opname zijn ook trompetist Bert Joris, basclarinetist John 
Ruocco en percussionist Chris Joris te horen. De samenwerking met deze laatste resulteert in de Chris Joris Experience waar Ernst zowel 
de piano als een deel van de composities en arrangementen voor zijn rekening neemt. Intensieve concertreeksen in de Benelux, Frankrijk, 
Duitsland en Scandinavië blijven niet uit. Ook komt er een opname op Jazz Middelheim, Live, dewelke in 1998 zowel door de Nederlands- als 
Franstalige radiozenders tot jazz-CD van het jaar wordt uitgeroepen. 

**Chris Mentens** is een Belgische jazz-bassist, componist en arrangeur. 

Mentens studeerde musicologie aan de universiteit van Leuven en kreeg les van Hein Van de Geyn, John Clayton en Ricardo del Fra. Hij 
was veertien jaar lang lid van de groep van Chris Joris, de Chris Joris Experience, waarmee hij verschillende platen opnam. Verder 
begeleidde hij allerlei musici en vocalisten, waaronder Mal Waldron, Slide Hampton, Deborah Brown en Silvia Droste. In 2003 verscheen 
de eerste plaat van zijn groep Chris Mentens Jazz Van, in 2007 volgende een tweede album. Hij speelt in verschillende bands, waaronder 
Multitude en treedt op in binnen- en buitenland, waaronder in clubs en op (jazz-)festivals. 

Mentens geeft ook les, hij doceert jazzgeschiedenis aan de universiteiten van Antwerpen en Brussel en is hoofd van de jazzafdeling 
van De! Kunsthumaniora in Antwerpen. (Wikipedia) 

Ook **Herman Pardon** kennen wij als een zeer ervaren drummer; hij studeerde muziek op de muziekacademie van Tervuren en Hoeilaart 
en daarna aan het Conservatorium van Roterdam bij Peter Ypma, Fred Krens en Hans Van Oosterhout. Hij volgde workshops bij onder 
andere Jeff Hamilton, Adam Nussbaum en Steve Smith en privéles met Steve Clovr. 

Daarnaast speelde hij als freelance drummer bij Dick De Graaf, Bob Brookmeyer, Octurn, Jan Muës Sextet, etc ... en nam hij 
cd's op met Ernst Vranckx, Bert Joris en John Ruocco. 

Hij is actief bij groepen als Score Man, T-unit 4, Fabrizio Graceffa Quartet, Piet Verbist Trio enz.

Hun muziek kan je omschrijven als "toegankelijke" jazzmuziek, minder bekende jazzstandards met een hoog swing- en bebopgehalte!