---
artists:
- instrument: zang, effecten
  name: Lynn Cassiers
- instrument: piano
  name: Erik Vermeulen
- instrument: bas
  name: Manolo Cabras
- instrument: drums
  name: Marek Patrman
date: 23-10-2015
title: Lynn Cassiers group
---
**Out Of Chapter IV** 

Voor dit nieuwe project graaft Lynn Cassiers naar haar akoestische roots. 

De Belgische zangeres, meer gekend uit bands met een stevig elektronisch karakter 
zoals Lidlboj(Jozef Dumoulin), Tape Cuts Tape(Rudy Trouvé, Eric Thielemans), Octurn en 
The Bird, the Fish and the Ball(solo), laat zich voor deze gelegenheid omringen door 
niemand minder dan het Erik Vermeulen Trio, met Manolo Cabras op contrabas en Marek 
Patrman op drums. 

De klank van dit gerenommeerde trio, dat na een bejubeld 'Live Chroma'(De Werf) nog maar 
pas zijn 2de plaat van zich afwierp(Asteriks, el Negocito Records), zal de basis en 
ideale tegenspeler vormen aan Lynn's originele songwriting en heldere stemgeluid en 
lichte elektronica. Fijnzinnige balladen, obscure soundscapes en krachtige improvisaties. Invloeden 
van Sun Ra, Ornette Coleman, Ellington, Paul Bley, Anette Peacock, etc. 

[Website](http://lynncassiers.com/).