---
artists:
- instrument: piano
  name: Bram Weijters
- instrument: trompet
  name: Chad McCullough (US)
date: 08-01-2022
title: Bram Weijters & Chad McCullough (US)
---
De samenwerking tussen Chad McCullough (US) en Bram Weijters leidde in ongeveer 10 jaar tot 3 
albums met hun kwartet en in 2018 tot hun tweede als duo. Pendulum heet dat recente album en 
het is opgevat als een suite in 25 bewegingen. 

Pendulum verloopt zo gestructureerd als de toer die een wijzerklok 2 keer aflegt om de 24 uren 
van een dag te overlopen. Weijters en McCullough lieten zich inspireren door het muzikaal genie 
van Bach en zijn ordening in werken als Well Tempered Klavier en de Goldberg Variaties, maar het 
materiaal dat zij aanbrengen gaat terug op de stemmingen en sferen die zij samen doorheen de jaren 
opzochten en beleefden. 

Een duo van piano en trompet, het herinnert aan opnamen van Louis Armstrong en Earl Hines van 90 
jaar geleden. Maar in de jazzzolder komt het met de veelzijdigheid van enerzijds Bram Weijters, 
net zo goed te zien in jazzmiddens als bij Crazy Men of een Raymond van het Groenewoud en anderzijds 
Chad McCullough, die niet houdt van een muur tussen jazz en klassieke muziek. 

• “Pendulum is een suite met subtiele, heerlijk melancholische jazz… met de finesse van Chet Baker”, Bart 
Steenhaut, uitschieter van de maand”, Marie-Claire, feb 2019. 

• “Hun serene improvisaties op kamerjazz niveau blijven nazinderen.“ Bernard Lefèvre, Jazzhalo.

[Youtube](https://www.youtube.com/watch?v=S6Nz0gFP6LU) 

[Live in studio](https://youtu.be/-ihUb5KnXkw).