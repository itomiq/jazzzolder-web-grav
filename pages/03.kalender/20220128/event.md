---
artists:
- instrument: piano en hercompositie
  name: Paul Stark
- instrument: contrabas
  name: Maciej Domaradzki
- instrument: drums & percussie
  name: Jonas Linnemann
date: 28-01-2022
title: StarkLinnemann Trio
---
**Eerste optreden: 19.30u tot 20.30u 

Tweede optreden: 21.15u tot 22.15u.** 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

Transcending Liszt is een indrukwekkende show van ongekende kwaliteit. Verschillende werken van Franz Liszt worden op moderne wijze uitgevoerd door het StarkLinnemann Trio. De composities worden in zijn geheel getransformeerd naar deze tijd en moderne harmoniën en hippe grooves worden toegevoegd zonder de ziel van de muziek te beschadigen. Ook avontuurlijke improvisaties zullen niet ontbreken aan deze live show. De muziek van Transcending Liszt kent een grote diversiteit aan stijlen waardoor deze het beste kan worden omschreven met de term Universal Crossover Music. 

**Hungarian Rhapsody** is bijvoorbeeld heel Braziliaans van karakter. Hierdoor krijgt het stuk een aanstekelijke feestelijkheid gecombineerd met frivole virtuositeit. Zoals vaak bij StarkLinnemann is er sprake van een oneven maatsoort. De groep gaat hiermee graag het experiment aan waardoor een klassiek thema telkens in een andere ritmische context wordt geplaatst. Dit levert natuurlijk interessante invalshoeken op. 

Ook in **Vallée d’Obermann** wordt gebruik gemaakt van een oneven groepering van de maat en dit stuk heeft voorzichtige afro Cubaanse invloeden. Hoewel het de introverte kant van Liszt laat zien, is in de versie van StarkLinnemann de Lisztiaanse virtuositeit overeind gebleven waardoor het nodige muzikale vuurwerk niet zal ontbreken. Zelfs de religieuze kant van Liszt komt aan bod in **Ave Maria**. StarkLinnemann laat zien dat ook religieuze muziek uit de 19e eeuw op overtuigende wijze kan worden vertolkt door een jazz trio anno nu. 
En **Liebestraum…**, dat blijft een verrassing! 

De formatie StarkLinnemann is als geen ander in staat muziekhistorische tijdvakken en geografisch bepaalde verschillen in muziekstijlen met elkaar te verbinden. Hun succesvolle crossover projecten waarbij klassieke meesterwerken zijn vertaald naar een overtuigend 21e eeuw idioom zijn door binnen- en buitenlandse pers zeer positief ontvangen. Met overdonderende concerten op vele festivals en in o.a. Alexandrinsky Theater in St Petersburg en Het Concertgebouw in Amsterdam heeft StarkLinnemann inmiddels een onuitwisbare indruk achtergelaten op de nationale en internationale muziekscene. 

**Quotes uit de pers** 

"Terecht subliem in het overbruggen van klassiek, jazz en wereldritmes, grenzeloze wereldklasse!" 

Bernard Lefèvre - Jazzhalo 

"Juist door optimaal het gepaste respect voor de originele compositie te tonen komen de musici tot een frisse versie die sprankelend is en toch ook pure jazz”. 

Mischa Andriessen - Trouw 

"een uitgekiende transfiguratie van klassiek naar jazz” 

Georges Tonla Briquet - Jazzenzo

[Facebook](https://www.facebook.com/StarkLinnemann). 

[Youtube](https://www.youtube.com/watch?v=O4ukXda-l8U&t=88s).