---
artists:
- instrument: tenor- en sopraansax, dwarsfluit
  name: Nathan Daems
- instrument: gitaar
  name: Bart Vervaeck
- instrument: piano
  name: Fulco Ottervanger
- instrument: contrabas
  name: Sebastiaan Gommeren
- instrument: drums.
  name: Simon Segers
date: 27-11-2009
title: Nathan Daems Quintet
---
Het Nathan Daems Quintet ziet het levenslicht in Gent in het najaar van 2007. 
Wanneer de vijf jazzmuzikanten tevoren sporadisch samenspeelden, voelden ze 
teveel inspiratie en elektriciteit: ze moésten wel een nieuwe band oprichten. 
Na enkele maanden repeteren beginnen ze elkaar stilaan beter aan te voelen en 
elkaars muzikale uitingen in de fascinerende jazztaal te begrijpen. 

In de winter van 2007 en de lente van 2008 geven ze enkele optredens in verschillende 
(vooral Gentse) jazzcafés. Ze spelen zelfs in het voorprogramma van Archie Shepp op 
het Nederlandse festival Jazz Middelburg. In de zomer van 2008 schrijft Nathan Daems een 
nieuw repertoire bij elkaar om de geesten te verfrissen, vooral modale stukken met 
invloeden vanuit elke denkbare windrichting. In 2009 nemen ze een demo op en doen 
ze verschillende concerten waaronder bijvoorbeeld wedstrijd Jong Jazztalent Gent 
in het kader van het mooie Gent Jazz Festival. Een hoogtepunt in 2009 was het 
concert op het groot podium bij Sint-Jacobs tijdens de Gentse Feesten. 

De groep speelt composities van Nathan Daems, aangevuld met enkele nummers 
van Fulco Ottervanger. De composities evolueerden van het aardse Hardbopgenre naar 
meer dromerige en dramatische jazz. Nathans passie voor modale harmonieën die heel 
open klinken en atypische maar toch natuurlijk klinkende ritmische patronen krijgen 
een duidelijke weerslag in de composities. Als geheel klinkt de groep soms warm, 
dromerig en lieflijk, vaak energiek en ritmisch opzwepend. De belangrijkste invloeden 
uit de jazz zijn John Coltrane, Joe Henderson, McCoy Tyner... Andere invloeden zijn 
Noord-Indische klassieke muziek (zeker wat betreft toonladders en ritmes), pentatonische 
West-Afrikaanse muziek, Romazigeunermuziek... 

Info op: [Myspace](http://profile.myspace.com/index.cfm?fuseaction=user.viewprofile&friendid=413541026).