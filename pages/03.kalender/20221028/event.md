---
artists:
- instrument: piano en composities
  name: Bram Weijters
- instrument: trompet
  name: Carlo Nardozza
- instrument: contrabas
  name: Piet Verbist
- instrument: drums
  name: Lionel Beuvens
date: 28-10-2022
title: Bram Weijters 1,2,3,4 piano!
---
**Deuren: 19u 

Begin eerste concert: 19.30u 

Deuren: 20.45u 

Begin tweede concert: 21.15u 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

Solo, duo, trio en kwartet, in dit concert combineert pianist Bram Weijters verschillende 
kamerjazz-bezettingen. Hij brengt solopiano werk, duo’s van piano en trompet, composities voor 
de typische jazz pianotrio bezetting (met piano-contrabas-drums) of de combinatie van dit alles 
in een kwartetformule. Met repertoire uit eerder verschenen duo-, trio- en kwartetalbums, 
aangevuld met enkele nieuwe stukken vormt dit het programma voor een concert vol verschillende 
sferen en bezettingen, strakke composities, bevlogen improvisaties en vooral verfrissend samenspel. 

Wie vertrouwd is met de Belgische hedendaagse jazz kent pianist Bram Weijters waarschijnlijk van 
onder meer zijn samenwerkingen met de Amerikaanse trompettist Chad McCullough of zijn fusion band 
Bram Weijters’ Crazy Men. Daarnaast is hij actief in bands zoals Mazzle, Jelle Van Giel Group of het 
Piet Verbist Quartet. Ook popartiesten zoals Mauro Pawlowski of Raymond van het Groenewoud doen beroep 
op zijn muzikale kwaliteiten. Er is één constante: de zoektocht naar eerlijke en creatieve muziek. 

Op trompet horen we Carlo Nardozza, die ook geregeld meespeelt met toporkesten zoals Brussels Jazz 
Orchestra of WDR bigband en die onder eigen naam enkele albums uitbracht en in elk bezetting waar 
hij speelt steeds schittert als uitbundige, kundige en bevlogen solist. 

Op bas genieten we van de ervaren bassist Piet Verbist, die reeds ruimschoots zijn muzikale strepen 
verdiende, vroeger oa bij Jef Neve Trio en het Ben Sluis Quartet en recenter ook met eigen 
bands zoals Zygomatik, Piet Verbist Quartet, Mamutrio … 

Drummer Lionel Beuvens vervolledigt de bezetting. Hij is behalve veelgevraagd sideman (o.a. bij 
Sander Dewinne, Frank Vaganée, Peter Hertmans, …) ook zelf een succesvol bandleader van zijn 
eigen internationale kwartet.

[Youtube](https://www.youtube.com/watch?v=1QEPh9rh9JY) 

[Youtube](https://www.youtube.com/watch?v=3X43i9ymbMk) 

[Youtube](https://www.youtube.com/watch?v=hVbgGmOLHCU) 

[Youtube](https://www.youtube.com/watch?v=3krTg4dUkh4).**