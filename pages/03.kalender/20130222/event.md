---
artists:
- instrument: sax
  name: Jp Jublou
- instrument: bugel
  name: Jos Moons
- instrument: piano
  name: Irvin Defays
- instrument: el. bas
  name: Francis Delablancherie
- instrument: drums.
  name: Frans Pelgrims
date: 22-02-2013
title: Frans Pelgrims Quintet
---
Dit quintet is samengesteld uit muzikanten van allerlei pluimage. 

**Frans Pelgrims** was solist bij het VRT-radio-orkest. Hij concerteerde met Slide Hampton, Dusko Goykovich, Clark Terry, 
Frank Rossolino, Mike Carr, Danny Doriz, Michel Legrand... 

**Jean-Paul Jublou** speelde met Deborah Brown, Ettah Cameron, Richard Boone, Cees Slinger, Eric Inneke, Peter Iepma en tal van Belgische 
jazzmusici. Evenals Frans Pelgrims zagen we hem al aan het werk op de oude jazzzolder. 

**Irvin Defays** heeft muziek gestudeerd aan de Texas University (USA) en hij is docent piano in meerdere muziekscholen. 

**Francis Delablancherie**, een begenadigd gitarist-componist, was jaren de vaste begeleider (bassist) van Renaud Pattigny. Francis kunnen 
we gerust een natuurtalent noemen. Zijn fraseringen doen menig toehoorder aan Pat Metheny denken. Zijn optredens op de oude jazzzolder 
zijn bij velen niet onopgemerkt gebleven. 

**Jos Moons** speelde in zijn rijke carrière met o.a. Steve Houben, Phil Abraham, John Ruocco, Bert Joris, Deborah Brown, Slide Hampton, 
Clark Terry, Gianni Basso, Benny Bailey, Mike Carr, Gregory Fine, Frank Marocco, Judy Niemack en Rachel Gould. Met het Slide Hampton-kwintet 
toerde hij door België en Duitsland. Hij was ook meermaals in de voormalige Sovjet-Unie waar hij onder meer optrad met David Goloshokin, Lev 
Kushir en Alex Rostotski. 

In 1992 dirigeerde hij de Radio Big Band uit Estland tijdens een Euroring- concert met solisten uit heel Europa. Hij heeft zelf ook 20 jaar een 
big band gehad waarin o.a. Bert (Joris), Kurt Van Herck, Ben Sluys, Nico Schepers... speelden. 

Hun muziek kan je omschrijven als "toegankelijke" jazzmuziek, minder bekende jazzstandards met een hoog swing- en bebopgehalte!