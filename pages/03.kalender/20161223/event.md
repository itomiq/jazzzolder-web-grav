---
artists:
- instrument: zang & gitaar
  name: Shakedown Tim
- instrument: tenor sax
  name: Bart Stone
- instrument: contrabas
  name: King Norre
- instrument: drums
  name: Dennis Tubs
date: 23-12-2016
title: Shakedown Tim & the rhythm revue
---
Tim Ielegems (1976) werd al op 6 jarige leeftijd aangetrokken door de muziek uit de platenkast van zijn ouders. Zijn 
leeftijdgenoten waren fan van Michael Jackson, maar Tim hield meer van Elvis, Little Richard en vooral van The 
Beatles. Dankzij de animatiefilm Yellow submarine werd Ringo Starr, die de hoofdrol speelde in de fim, zijn held. Op 
11 jarige leeftijd ontdekte hij The Rolling Stones en dan was de kennismaking met the king of the blues 
Muddy Waters niet meer ver af. Op zijn vijftiende kocht hij zijn eerste gitaar. 

Ontdekken van The Blues 

Toen Tim en enkele vrienden The Red Devils op Pinkpop zagen optreden beseften ze dat er nog steeds een publiek was 
voor echte blues. Eind 96 begon hij samen met enkele muzikanten uit Boom de bluesband Fried Bourbon. Ze ontdekten 
samen de blues en leerden die zo goed mogelijk spelen. (Howling Wolf, Muddy Waters, JB Lenoir, John Lee Hooker, 
Canned Heat ) 

In België begon toen een ware blues revival met o.a. The Electric Kings, El Fish, Roland 

De repetities gingen toen door in de kelder van de bassist. Die woonde, toevallig of niet, vlak over het geboortehuis 
van Roland Van Campenhout. Het 2de optreden van Fried Bourbon was een voorprogramma van Roland en Steven De Bruyn, maar 
die avond ontaarde in een heel inspirerende jam. Roland is Tim nadien vaak blijven uitnodigen als gitarist op zijn 
concerten waardoor hij zeer veel ervaring opdeed en veel nieuwe muziek en muzikanten leerde kennen. 

Toen hij naar de hogeschool ging om chemie te studeren, ging hij s middags altijd luisteren naar de concerten in het 
café van de Jazz-studio. Na één maand raadde zijn leerkracht chemie hem aan om te stoppen en om zich in te schrijven in 
de Jazz-studio. 

In 2001 vervoegde Steven Troch op zang en mondharmonica Fried Bourbon en nu had Tim zijn soul brother gevonden. Ze deelden 
dezelfde muzieksmaak en samen leerden ze de authentieke oude bluesstijlen onder de knie te krijgen en schreven ze eigen materiaal 
dat geworteld was in de bluestraditie maar met een overduidelijke eigen en originele twist. Journalist Herman van der Horst 
schreef in het Nederlandse muziekmagazine Oor: 

"Fried Bourbon is een van de weinige bands die nog iets wezenlijks toevoegt aan een dikke eeuw blueshistorie." 

Fried Bourbon is uiteindelijk een vaste waarde in het blueslandschap geworden. Hun platen en concerten werden enorm gesmaakt in 
binnen- en buitenland. Artiesten zoals: Gene Taylor, James Harman, Bill Sheffield, Roland, Steven De Bruyn, Rene Trossman, Little 
Victor werkten graag met hen samen. Tim werd door deze artiesten ook geregeld gevraagd als gitarist. In 2014 werd besloten om Fried 
Bourbon in het vriesvak te stoppen om afzonderlijk nieuwe muzikale vitaminen op te zoeken. 

Exploring new things ... 

In 2014 vroeg zanger/songschrijver Yurek Onzia om The Soul Messiahs te vervoegen, een soul revue band in de traditie van Otis 
Redding, Joe Tex, Curtis Mayfield Deze kans om echte soul te spelen liet Tim niet aan zich voorbij gaan. 

Ondertussen was Tim ook beginnen zingen en begon hij samen met King Norre en Dennis Tubs de bluesband: Shakedown Tim & The Rhythm 
Revue Geïnspireerd door o.a. T Bone Walker, Peewee Crayton, Robert Lockwood jr, Jimmy Rogers, Eddie Taylor, Willie Johnson, Pat Hare, 
Tiny Grimes, Charlie Christian verfijnt Tim zijn eigen stijl verder. 

Hun eerste optreden (toen nog als Tim Ielegems trio) was als afsluiter op het Patersdreef Bluesfestival in Tielt met special guests: Wigbert 
en saxophonist Roel Jacobs. Even later vervoegde Bart Stone The Rhythm Revue op tenor sax. To be continued 

[Youtube](https://www.youtube.com/watch?v=AeciND8p_0k). 

[Website](http://shakedowntim.be/).