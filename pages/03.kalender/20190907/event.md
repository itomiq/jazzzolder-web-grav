---
date: 07-09-2019
title: JAH Julien Tassin Trio John Snauwaert Quintet feat. Lien De Greef aka Lady
  Linn in Brouwerij Het Anker
---
17.00u-19.00u: gratis jam 

**2 concerten** 

20.00u: **Julien Tassin trio** 

Begeleid door een solide ritmesectie, mengt Julien Tassin eigen composities en improvisaties 
tot energieke en expressieve muziek. Dol op sterke melodieën, ontwikkelde hij een origineel 
muzikaal universum waarbij hij invloeden uit de blues, rock en free jazz ontleent. 

Zijn gitaar kan lyrisch en luchtig, maar ook wild klinken. Met dit explosieve trio probeert 
Julien Tassin volledig zijn muzikale persoonlijkheid uit te drukken. 

Met Julien Tassin: gitaar, Lennart Heyndels: bas, Dré Pallemaerts: drums.

21.15u: **John Snauwaert Quintet feat. Lien De Greef (Lady Linn)**

“Een mix van Jazz, Pop, Bossa Nova en Soul”! 

Zangeres Lien De Greef, beter bekend als Lady Linn, oogstte in 2009 veel bijval met haar 
nummer “I Don’t Wanna Dance”, dat ze samen met haar Magnificent Seven op binnen- en 
buitenlandse podia bracht. 

In de eerste jaren dat ze optreedt met haar Magnificent Seven, brengt ze voornamelijk 
covers van jazz- en swingnummers uit de jaren 1930 tot 1950. 

In 2009 en 2010 wint ze een paar keren een MIA. 

Met Lien De Greef op het podium, omringd door 4 top muzikanten uit de Belgische jazzwereld, is 
een swingend en spetterend optreden verzekerd!

Saxofonist en componist John Snauwaert heeft een zeer brede reikwijdte en is een artistieke 
wereldreiziger. Zo maakte hij kennis met Petar Elmazof (Bulgarije), Chergio de Susa en Pipo 
Fernandes (Cuba, het laatste lid van de B V S C), Mahbub & Satar Khan (India). Hij speelde 
ook op het podium met jazzmasters als Lowell Fulson, Isaac Hurley, Gene Bertoncini, Bob Mover, 
Gary Smulyan, Nilson Matta, Dick Oats, Roni Ben-Hur, Jeff Gardner... 

Met Lien De Greef (Lady Linn): zang, John Snauwaert: sax, Hendrik Braeckman: gitaar, Filip Vandenbril: contrabas, Bruno Castellucci: drums.

Tickets: 30 euro voor de 2 concerten, 1 drankje inbegrepen.

HET ANKERJAZZ in brouwerij Het Anker, inkom langs Krankenstraat (Groot Begijnhof).