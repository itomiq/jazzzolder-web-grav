---
artists:
- instrument: gitaar
  name: Peter Hertmans
- instrument: sopraansax
  name: Daniel Stokart
- instrument: bas
  name: Theo de Jong
- instrument: drums.
  name: Lionel Beuvens
date: 10-09-2010
title: Peter Hertmans quartet
---
Peter Hertmans kreeg zijn eerste gitaaropleiding bij Paolo Radoni en Wim Overgaauw.
Hij vormt zijn eerste quartet met Erik Vermeulen, Dré Pallemaerts en Jean-Louis 
Rassinfosse. Al gauw treden ze op tijdens het festival Jazz Middelheim, en enkele 
jaren later staat hij er opnieuw op het podium met het Jan de Haas Quintet 
(met o.a. Diederik Wissels en John Ruocco). 

Stilaan begint hij te componeren, tussen zijn optredens door, op o.a. het 
International Jazz Festival in Singapore, Jazz Middelheim (met telkens 
andere formaties), Gaume Jazz, Blue Note, Jazz à Liège, en op vele andere 
internationale en nationale podia. 

Samenwerkingen met o.a. Bert Joris, Sadi, Billy Hart, John Ruocco, Hein van de Geyn, 
Jeroen Van Herzeele, Stéphane Galland, Otti Van der Werf, Steven Segers, Michel Andina, 
Marco Locurcio, Sal La Rocca, Bruno Castellucci, Philip Catherine, Jean-Pierre Catoul, 
Laurent Blondiau, Erwin Vann en vele anderen resulteren in massa's cd opnames. 

Ook sleept hij vele prijzen in de wacht: prijs van de beste solist in het Jazzfestival te 
Wroclaw (Polen), prijs van het publiek in het Gaume Jazz Festival in 1990, in 2006 
genomineerd voor de Django dOr, in 2007 Sabam bap-prijs voor compositie met het stuk Tritone Song, enz... 

Tegenwoordig speelt hij met de muzikanten die vanavond te zien zijn in de jazzzolder; in 2008 bracht dit 
quartet de cd 'Cadences' uit bij Mognomusic (www.mognomusic.com) en deed het een "Jazz Lab Series" tour. 
Verder hadden ze optredens in Jazz in 't park e.d. 

Ondertussen is Peter begonnen met het schrijven van een nieuw repertoire, waarmee hij 
graag naar de jazzzolder wil komen.

Meer info op zijn [Myspace](http://www.myspace.com/peterhertmans).