---
artists:
- instrument: zang
  name: Lynn Cassiers
- instrument: piano
  name: Augusto Pirodda
- instrument: contrabas
  name: Manolo Cabras
- instrument: drums
  name: Marek Patrman
date: 22-12-2006
title: Lynn Cassiers Quartet
---
Kerstspecial!
-------------

Het kwartet ontstond in september 2004 tijdens een ontmoeting on stage tussen het 
Pirodda/Cabras/Patrman-Trio en zangeres Lynn Cassiers. De vanzelfsprekendheid waaruit 
de muziek ontstond en zich in verschillende richtingen begaf, zorgde ervoor dat de muzikanten 
elkaar steeds regelmatiger opzochten en het Lynn Cassiers Quartet als spontaan geboren werd. 

Inmiddels zijn de muzikanten helemaal op elkaar ingespeeld en spelen ze bovendien ook in andere 
formaties met elkaar samen. Dit schept een ruime variatie aan sferen en stijlen die tijdens een 
optreden voorbij komen gewaaid. Het kwartet beweegt zich op een avond zowel door eigen composities 
als door vrije improvisaties alsook door bekende jazz-standards. Hun inspiratie halen ze bij groepen 
onder leiding van Miles Davis, Ornette Coleman, Wayne Shorter. en de hedendaagse Europese jazzmuziek. 

Het is een kwartet waarin de eigenwaarde van elke muzikant onmisbaar is als bijdrage tot de muziek en dat 
elk concert opnieuw de grenzen aftast, zowel bij de luisteraar als bij zichzelf. 

**Lynn Cassiers,** geboren 1984 te Antwerpen. Na haar studies zang aan de kunsthumaniora te Antwerpen 
behaalde zij in juni 2006 haar Bachelor degree in music aan het Koninklijk Conservatorium van Den Haag. 
Ze was leerling van Rachel Gould, John Ruocco en Erik Vloeimans en volgde masterclasses bij: 
Dave Liebman, Mark Murphy, Deborah Brown, Ronan Guilfoyele, Billie Hart, Judy Niemack en vele anderen. 
In 2003 volgde ze in Italie een twee weken lange stage bij Jay Clayton. 

In Belgie speelde Lynn met muzikanten als: Jack Van Poll, Bo van der Werf, Bart van Caenegem, Joachim Badenhorst, 
Yves Peeters, Robin Verheyen, Erik Thielemans, Ewout Pierreux, Yannick Peeters, Steven Cassiers, Janos Bruneel, enz 
Ze zingt vast in Jozef Dumoulins nieuwe kwartet Lidl boj. 

Tijdens haar studie in Nederland kwam Lynn in contact met verschillende buitenlandse muzikanten waar ze nog 
steeds nauw mee samenwerkt. Ze zingt regelmatig in Parijs te gast van Alexandra Grimal met muzikanten als: 
Pierre Perchaud, Chris Jennings, Anne Paceo, enz en was al enkele keren op bezoek in Spanje als zangeres 
van het Rafa Morales-Quartet, dat in december 2005 een First Mention ontving van de auteursrechten 
organisatie in Galicie voor compositie en jazzgroep. 

In 2001 was Lynn laureate op de Axion-Classics wedstrijd in duo met gitarist Simon Witvrouw en in juli 2005 
verscheen ze als halve finaliste op de Sure jazz-voice competition van het Montreux jazzfestival. 

Lynns andere projecten: Magine (experimenteel trio), Cassiers/Schonlieb/Choi, Basic Borg, Maka 
(audiovisueel liveperformance van Giori Politi) en SMRT. 

**Augusto Pirodda,** geboren in 1971 te Caglieri(Sardinie), begon op 6 jarige leeftijd met piano 
en behaalde tussen 1990 en 1994 het diploma voor notenleer en experimentele compositie aan 
het conservatorium van Caglieri. Gelijktijdig hieraan begon hij zich te verdiepen in de jazz, 
o.a. in Siena, waar hij masterclasses volgde bij; John Taylor, Paolo Fresu, Dave Liebman, 
Franco dAndrea, Ralph Towner, enz... . 

In 1998 begon hij zijn studies aan het Koninklijk Conservatorium van Den Haag en behaalde 4 jaar 
later zijn Master Degree in Music als student van Rob van Kreeveld, Frans Elsen, Rob van Bavel 
en Bert van den Brink. 

Gedurende deze periode was Augusto werkzaam als toetsenist bij het Fortis Circus Theatre voor de 
musical Aida. Hij speelde in verschillende clubs in Nederland en op enkele jazzfestivals in 
Italie o.a. in kwartet met Eric Vloeimans en in duo met de slovaakse pianist Michal Vanoucek. 

In Italie was Augusto artistiek direkteur van de eerste 2 cds van de popgroep Balentes, die 
in de zomer van 2003 een hit scoorden met een nummer van zijn hand. 

Momenteel speelt Augusto in de dansvoorstelling Inner Landscape van Neel De Jong en werkt vooral 
met zijn eigen trio (Pirodda/Cabras/Patrman) in Nederland en Belgie. 

Opgenomen cds: 

-Balentes: Balentes (2003) 

-Augusto Pirodda & Michal Vanoucek: Live in Nuoro (2003) 

-Balentes: Cantano... (2004) 

**Manolo Cabras,** geboren in 1971 te Caglieri, begon zijn muzikale studies als violist 
aan het conservatorium van Caglieri waar hij tevens ook de opleiding experimentele compositie 
bijwoonde. Na enkele jaren ontdekte hij de bas, volgde masterclass bij Dave Holland 
en nam vervolgens les bij Attilio Zanchi. 

In 1996 ontving hij het diploma High Professional Qualification for Jazz Musicians 
in Siena onder leiding van Furio Di Castri. 

Hij nam deel aan workshops van Marc Johnson, Miroslav Vitous en Palle Danielsson. 

In Italie was hij te zien op verschillende jazzfestivals aan de zijde van volgende muzikanten: 
Maria Pia De Vito, Tino Tracanna, Gianluca Corona, Augusto Pirodda, Alessandro Diliberto, Massimo Ferra, enz . 

In 1998 verhuisde Manolo naar Nederland en speelde hij met muzikanten als; Eric Vloeimans, Rob Madna, 
Ferdinand Povel, Jasper Blom, Ack Van Rooyen, Jesse van Ruller, Eric Inneke, Wim Bronnenberg, Wolfert 
Brederode, enz... . 

Zes jaar later behaalde hij zijn Master Degree in Music aan het Koninklijk Conservatorium van Den Haag. 

Sinds 2003 geraakte Manolo betrokken in de Belgische jazz-scene waar hij tot op heden optrad en 
opnam met het Ben Sluijs-Kwartet, het Toots Thielemans Kwartet, het Chris Joris Quartet, 
het Frederik Desmyter Kwartet(Feat. John Ruocco), het Pierre Vaiana Quintet en Francis Descamps Unlimited.
Of op freelance-basis met muzikanten als; Erik Vermeulen, Jozef Dumoulin, Bert Joris, Bart Defoort, 
Eric Thielemans en vele anderen. 

**Marek Patrman,** geboren in 1971 te Opava (voormaligTjekoslovakije), begon met de drums op 3 jarige 
leeftijd. Na een muzikale basisopleiding vervolmaakte hij zijn studies aan het Janacek Conservatorium 
in Ostrava. 

Van 1991 tot95 maakte Marek deel uit van het Czech National Radio Orchestra en in 93 werd hij voor de 
daarop volgende 2 jaar drumleerkracht aan het Janacek Conservatorium. 

Sinds 1993 speelde en nam hij op met verschillende muzikanten uit de Europese jazz-scene.Hij was te zien 
op gerenomeerde festivals on Tjechie, Slovakije, Polen, Duitsland, Hongarije, Oostenrijk, Spanje, 
Denemarken, Lithouwen, Nederland, Belgie, Frankrijk, Griekenland, Verenigde Staten en Mexico. 

Momenteel is Marek bezig met zijn eigen projecten waarin hij naast jazz ook hedendaagse en geïmproviseerde 
muziek speelt en zich beeldend uitdrukt door te schilderen. 

Hij is drumleraar aan de Jazz Studio in Antwerpen. 

Opgenomen cds: 

-Tutu; Sundance (1995) 

-Roman Pokorny Quartet; Magic Holidays (1996) 

-Harry Waters+Janacek Philharmonic Orchestra; S Wonderful (1996) 

-Karel Ruzickajr; You Know What I Mean (1997) 

-Robert Balzar Trio; Travelling(Best jazz record of 1998 in Czech Rep.) 

-Shawn Loescher Trio; Distance (1999) 

-Cezariusz Gadzina Trio; Double Heart (2002) 

-Erik Vermeulen Trio; Inner City (The Finest In Belgium Jazz2002) 

-Ben Sluijs Kwartet; True Nature (2004) 

-Ben Sluijs Kwartet; Somewhere In Between (2005) 

**DEZE AVOND KRIJGT ELKE BEZOEKER EEN WELKOMSTDRANKJE, EN IS ER EEN HAPJESBUFFET** 

deelname in de onkosten: leden 6 euro, niet leden 12 euro (daglidgeld inbegrepen) 

voor deze KERSTSPECIAL is INSCHRIJVEN NOODZAKELIJK, 

via [mail](mailto:info@jazzzolder.be) of via 0497/02.93.61