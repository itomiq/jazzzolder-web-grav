---
artists:
- instrument: zang
  name: Natashia Kelly
- instrument: contrabas
  name: Lara Rosseel
- instrument: voordracht
  name: Tom Van Bauwel
- instrument: saxofoon
  name: Ben Sluijs
date: 09-03-2012
title: dubbelconcert
---
**Bass and Voice** 

Vanuit de lessen in de jazz-afdeling van het conservatorium van Brussel ontstond dit project Bass and Voice.
De bas het fundament van de ritme-sectie.
Stem en bas: de meest pure vorm. 

Ze brengen standards en muziek van Paul Simon, Tom Waits, The Jacksons Five maar met een jazz-benadering. Natashia Kelly werd in dit project gecoacht door David Linx (docent jazz zang Conservatorium Brussel). 

**Tom Van Bauwel en Ben Sluijs** 

in een programma van woord en muziek rond het werk van 

Paul Van Ostaijen 

*"Lyrisme is een tot op heden nog weinig bestudeerde bacil." (P. Van Ostaijen)* 

Acteur Tom van Bauwel geeft zich gretig over aan Van Ostaijen's teksten en gedichten. 

Hij roept en tiert, fluistert een ballade, declameert vol overgave en zelfspot zijn 
"biografie", schreeuwt in een bonkend ritme de bevelen van een Duits officier uit 
"Bedreigde stad", doet verstillen in een fragment uit "Feesten van angst en pijn" 
of voert jubelend woordbuitelingen uit onder het elektriesch licht in "Music-hall". 

De saxofoon van Ben Sluijs kronkelt zich ertussen, zingt, schreeuwt, houdt zich 
gedeisd, speelt een stukje solo, volgt het stampende ritme van een bulderende Van 
Bauwel, swingt mee in het circusorkest, er wordt geïmproviseerd! 

Een fluit schuift nu mee op de rivier, in de kano, onder de maan.. 

BOEM!!! 

 Paukenslag 

Pas op! De lyrische bacil waar beide heren mee geïnfecteerd zijn doet haar aanstekelijke werk.

[Website](http://www.bensluijs.be).