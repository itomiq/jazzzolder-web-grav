---
artists:
- instrument: zang
  name: Shanna Waterstown
- instrument: piano
  name: Martial Henzelin
- instrument: bas
  name: "Thierry Jasmin Banar\xE9"
- instrument: drums.
  name: Christophe Gaillot
date: 25-03-2011
title: Shanna Waterstown
---
Shanna werd geboren in een klein stadje in centraal Florida. Op de radio hoorde 
ze vooral Gospels en Country, en algauw zong ze als leadzangeres in het schoolkoor en ook 
elke zondag in de kerk. Via de muziek die haar ouders beluisterden kwam ze eveneens in contact met
Rythm and Blues, Motown en 70Soul. 

Op haar 11de vormt ze met een paar buurtjongens een groepje en begint ze zelf te componeren 
en te experimenteren met thuisopnames. 

Als tiener verhuist ze naar New York, waar ze al snel in contact komt met Jazz. Door 
theater en Broadway ontdekt ze bij zichzelf haar passie voor het podium. 

Uiteindelijk belandt ze in Parijs, waar ze zich definitief vestigt, en waar ze in vele cabarets en 
jazzclubs optreedt. Van haar eerste CD single worden maar liefst 75.000 exemplaren verkocht. Weldra 
volgen optredens op tv, Jazz en Bluesfestivals, en neemt ze nog meerdere singles op. Haar eerste 
album Inside my Blues bevat 12 originele composities en laat ons op een meeslepende wijze 
genieten van haar warme mooie stem.

Info vind je op de [Myspace](http://www.myspace.com/shannawaterstown) van Shanna 

en op haar eigen [website](http://www.shannawaterstown.com/).