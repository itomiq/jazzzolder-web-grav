---
date: 26-11-2004
title: Stephan Dekeyzer Quartet
---
Deze groep is ontstaan uit een vriendschappelijke samenwerking van vier professionele muzikanten
met een hart voor de real jazz. 

Hun repertoire bestaat uit jazz standards en eigen composities in een toegankelijke jazz-stijl. 

Stephan Dekeyser (gitaar), volgde conservatorium, is thuis in alle muziekstijlen en speelde zelfs 20 jaar 
geleden bij "Roberto and his rockets". 
Hij mocht ook samen met Bruno Castellucci, topdrummer in het jazz circuit,
enkele publicaties realiseren. 

Contrabassiste Leen Van Reyn studeerde bij Philippe Aerts, Hein Van De Geyn, Nic Thijs, 
Frans-Jan Vanderhoeven en speelt groovende baslijnen die een stevige basis vormen om over 
te improviseren. Haar voorbeelden zijn Paul Chambers, Ron Carter, Dave Holland, Larry GrenadierÂ… 

Zij speelt bij o.a. Quantize, Jazztafari, enz... 

Drummer Toon Van Dionant is een veel gevraagd drummer 
die bij tal van bezettingen speelt; denken we o.a. maar aan het 
Robin Verheyen Trio, dat hier op onze jazzzolder reeds optrad. 
Toon speelde ook al met Jeroen Van Herzeele, Peter 
Hertmans, Bart De Nolf en Toots Tielemans. 

En last but not least Marcel Van Hoeylandt op schuiftrombone, beroepsmuzikant, ex-B.R.T. jazzorkest.
Dirigent-componist van harmonie en fanfare. 

Hij heeft ook zijn eigen band, onder het beheer van Piet Roelen met optredens in binnen- en
buitenland. 

**Stephan Dekeyzer** - Gitaar. 

**Marcel Van Hoeylandt** - Trombone. 

**Leen Van Reyn** - Double Bass. 

**Toon Van Dionant** - Drums.