---
artists:
- instrument: piano
  name: Bram Weijters
- instrument: trompet
  name: Carlo Nardozza
- instrument: contrabas
  name: Martijn Van Buel
- instrument: drums
  name: Lionel Beuvens
date: 10-02-2017
title: Bram Weijters Quartet
---
Pianist Bram Weijters is stevig aan de weg aan het timmeren: Hij heeft inmiddels drie albums uitgebracht(op 5 jaar!) met het 
internationale kwartet dat hij leidt samen met de Amerikaanse trompettist Chad McCullough. Hij bracht ook een gesmaakt album 
uit samen met de Canadese zangeres Jaclyn Guillou. En ondertussen zit Bram ook niet stil binnen de vaderlandse jazzscène: 
recentelijk nieuwe releases van bands waar hij bijspeelt zoals Zygomatik, Eef Van Acker Quartet, Hamster Axis of The One-Click Panther, Jelle Van Giel Group,
Daarnaast had hij ook eerder al een eigen concertreeks in de Antwerpse jazztempel Rataplan, waar hij internationale en nationale bands en gasten uitnodigt. 

Maar wat gebeurt er als hij een eigen Belgische band samenstelt? 

Wel, je krijgt een topbezetting geserveerd van muzikale persoonlijkheden. Elk afzonderlijk zijn het inspirerende bandleaders èn componisten. 
We krijgen Carlo Nardozza op trompet, die onder eigen naam enkele albums uitbracht in elk bezetting waar hij speelt steeds schittert 
als uitbundige, kundige en bevlogen solist. Een andere topmuzikant is drummer Lionel Beuvens, ook bekend van zijn internationaal samengestelde 
band onder eigen naam. Op bas tenslotte genieten we van Martijn Van Buel, die zich na een succesvolle muzikale carrière in Taiwan nu 
terug in België op de voorgrond speelt als smaakvolle bassist. 

Als ze samenkomen levert dat muzikaal vuurwerk op. Niet zozeer op vlak van spectaculaire tricks, maar wel op vlak van eerlijk, doorleefde 
muziek met een diepe groove en een subtiel samenspel. De band brengt eigen composities die helemaal in de lijn liggen van Weijterss 
pianospel: lyrisch, geworteld in traditie, maar met een modern en pittig randje. 

[Youtube](https://www.youtube.com/watch?v=TQ6YJ8zC1N0&feature=youtu.be).