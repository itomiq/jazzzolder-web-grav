---
artists:
- instrument: piano
  name: Erik Vermeulen
- instrument: contrabas
  name: Daniele Esposito
- instrument: drums
  name: Eric Thielemans
date: 09-10-2015
title: Vermeulen/Esposito/Thielemans
---
Erik Vermeulen behoort tot de meest fijnzinnige pianisten van ons land. Hij is afkomstig uit een muzikale 
familie maar liet zijn klassieke muziekcarrière staan voor jazz. In de loop der jaren was hij te zien aan de 
zijde van o.a. Jacques Pelzer, Phil Abraham, Steve Houben, Richard Rousselet, Toots Thielemans, Philip Catherine, 
Joe Lovano, Art Farmer, Steve Grossman, Clark Terry, Teddy Edwards Hij heeft met verscheidene trioformules 
gespeeld: Hein Van de Geyn en Dré Pallemaerts, Jean-Louis Rassinfosse en Félix Simtaine, Philippe Aerts en Dré 
Pallemaerts, Otti Van der Werf en Erik Thielemans, Sal La Rocca en Jan de Haas, Marek Patrman en Eric Surmenian 
of Manolo Cabras en Marek Patrman. 

Daniele, geboren in Napels, begon contrabas te spelen op zijn 17de. Naast zelfstudie leerde hij ook veel van lessen 
bij Aldo Vigorito, Furio di Castri en Gary Peacock. Sinds 2009 woont hij in Brussel waar hij vele muzikanten ontmoet 
met wie hij kan optreden. 

Eric Thielemans is van vele muzikale markten thuis: klassieke jazz, improvisatie en hedendaagse composities leiden hem 
naar zijn eigen stijl. Hij werkt mee in verschillende projecten en meerdere kunstdisciplines. Zo zien we hem bij Lidlboj, 
Tape Cuts Tape, The Love Substitutes, Jean-Yves Evrard's trio, Kaat Helling's band en zijn eigen EARR (Ensemble Artists 
Repertoire Research) met Claron Mc Fadden, Jean-Yves Evrard, Peter Jacquemyn, Jozef Dumoulin, Hilary Jeffery en Jorgen 
Cassier. Daarnaast drumde hij o.a. vele jaren bij Maak's Spirit en bij het Ben Sluys Quartet.

[Wikipedia](http://nl.wikipedia.org/wiki/Erik_Vermeulen) over Erik Vermeulen 

[Website](http://www.danieleesposito.com/) van Daniele Esposito 

[Website](http://www.ericthielemans.com/www.ericthielemans.com/home_news/home_news.html) van Eric Thielemans.