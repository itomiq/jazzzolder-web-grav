---
artists:
- instrument: gitaar
  name: "Fran\xE7ois Delporte"
- instrument: tenorsaxofoon
  name: Tom Callens
- instrument: contrabas
  name: Ben Ramos
- instrument: drums
  name: Toon Van Dionant
date: 22-08-2008
title: aRTET
---
aRTET is in het begin van 2005 opgericht door vier muzikanten die elkaar hebben gevonden 
rond originele composities ter gelegenheid van een eindexamen aan het conservatorium. 
Door de goede onderlinge verstandhouding kan 
het project groeien en krijgen de composities, dankzij de verscheidenheid aan temperamenten 
en karakters, een originele, kleurrijke persoonlijkheid. 

Het resultaat is duidelijk meer dan de som van de inbreng van vier individuele spelers... 
Na een jaar werk en enkele concerten komt aRTET in juli 2006 als eerste uit bij de Jong 
Jazztalent wedstrijd in Gent. Dat betekent meteen dat ze het openingsconcert van het Blue 
Note Festival en het slotconcert van de wedstrijd van het volgende jaar kunnen verzorgen, 
plus gaan toeren met de Jazzlab Series. 

aRTETs muziek wordt vooral gecomponeerd door de gitarist van de band. Het draait duidelijk rond 
jazz, met daarnaast een schakering aan bijklanken en invloeden, zoals kan worden verwacht van 
een generatie muzikanten die opgegroeid zijn met rock en pop, maar die jazz hebben gekozen als 
muzikale taal en uitdrukkingsmiddel.

Meer info op hun [website](http://www.artet.be/) en op hun 
[Myspace](http://profile.myspace.com/index.cfm?fuseaction=user.viewprofile&friendID=146862059).