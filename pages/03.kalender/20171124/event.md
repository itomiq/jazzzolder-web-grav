---
artists:
- instrument: altsax & fluit
  name: Eric Person
- instrument: piano
  name: Free Desmyter
- instrument: contrabas
  name: Sal La Rocca
- instrument: percussie & drums
  name: Chris Joris
date: 24-11-2017
title: (65th birthday)
---
Chris Joris koppelt een hart voor wereldmuziek aan zijn drive om jazz te kunnen spelen op de meest 
diverse percussie-instrumenten en drums. 

**Om zijn 65ste verjaardag te vieren** stelde hij een groep samen waarmee hij terugblikt maar ook 
vooruit kijkt. 

De Amerikaanse saxofonist Eric Person, een vriend van vele jaren, komt over vanuit New York en met zijn 
trouwe kompaan Free Desmyter heeft hij een excellente pianobegeleider. De sympathieke Siciliaan Sal La Rocca op 
de bas maakt dit kwartet compleet. Met deze band wordt er met vanzelfsprekend gemak geput uit een rijk muzikaal arsenaal. 

Saxofonist Eric Person kennen we o.a. van het World Saxophone Quartet, Dave Holland en Ronald Shannon Jackson. 
Voor de Europese versie van zijn Meta-Four Band schakelt Person Chris Joris in als percussionist en Free Desmyter als 
pianist. Die laatste speelde samen met o.a. Baba Sissoko, John Ruocco. Desmyter is ook actief bij de Chris Joris 
Experience, een band waarbij Joris kans geeft aan jong binnenlands talent. De Waalse bassist Sal La Rocca startte 
aanvankelijk op elektrische gitaar, maar ruilde die snel voor zijn vertrouwde contrabas. Sinds de jaren '80 is hij 
niet meer weg te slaan uit de Belgische jazzscène. Hij speelde doorheen zijn carrière bij diverse grote namen uit zowel 
de nationale als de internationale scène zoals Lee Konitz, Mal Waldron, Jacques Pelzer, Steve Grossman, Randy Brecker, 
Richie Beirach, Philip Catherine, Toots Thielemans, Dani Klein... Hij laat zich inspireren door bassist Paul Chambers. 

Chris Joris begon zijn muzikale carrière al in de jaren 70. Hij speelde free met o.a. Paul Van Gysegem. Samen met 
Patrick De Groote brachten ze onlangs een mooie cd uit, zoveel jaren na hun eerste ontmoeting. Eind jaren 70 werkte 
Chris Joris samen met Johnny Mbizo Dyani en Cheikh Tidiane Fall. Chris Joris trok regelmatig op met Mal Waldron en speelt 
naast jazz ook wereldmuziek. In de Chris Joris Experience geeft hij kans aan jong talent van eigen bodem. Hij speelde 
samen met de fenomenale tubaspeler Bob Steward in verschillende projecten. Chris Joris is ook een heel degelijk 
pianist. Ondanks zijn 65 lentes, speelt Joris nog steeds met de bevlogenheid van een jongeling.

[Wikipedia over Eric Person](https://en.wikipedia.org/wiki/Eric_Person) 

[Website Eric Person](http://ericperson.com/) 

[Wikipedia over Chris Joris](https://nl.wikipedia.org/wiki/Chris_Joris) 

[Muziekcentrum over Chris Joris](http://www.muziekcentrum.be/identity.php?ID=132300)