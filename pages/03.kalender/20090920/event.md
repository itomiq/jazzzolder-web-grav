---
artists:
- instrument: bij de Mechelaars thuis waar je jazz en Mechelen kunt (her)ontdekken.
  name: "Muziek \xE0 la carte"
date: 20-09-2009
title: Jazzathome 5de editie
---
Stel op **zondag 20 september 2009** zélf je eigen jazznamiddag samen en ontdek (historische) huiskamers, 
binnentuinen en andere toffe plekjes in de Mechelse binnenstad. 

En geniet 's avonds van een **spetterende feestelijke hoofdact in de Stadsschouwburg!** 

Voor 2009 is het thema **Talent**. Een weloverwogen keuze, want de Belgische jazzscène wemelt 
van jonge zeer goede muzikanten. Veel spelen en experimenteren in wisselende bezettingen is 
de ideale manier om hun talent te laten rijpen. Dat is precies wat "Jazzathome" beoogt: 
hen de kans geven om met andere muzikanten op unieke locaties te spelen. 

De muzikale **namiddaghappenings** spelen zich af in een 20-tal verschillende huiskamers van de 
Mechelse binnenstad. In elke huiskamer treedt er één groep op die dan telkens drie sets brengt. 
Het publiek kan drie van de 20 locaties uitkiezen. Zo krijgt iedereen de gelegenheid om kennis 
te maken met telkens een andere jazzstijl in een ander interieur. 

**Start- en eindpunt** is de **Stadsschouwburg** gelegen aan de Keizerstraat waar je ook iets kunt eten 
en drinken. Van 13u00 tot 13u45 leg je er je Jazzathome namiddag vast. Je kiest 3 optredens uit 
en begeeft je met je plan naar de Mechelse huiskamers. De locaties liggen op wandelafstand van 
elkaar in de Mechelse binnenstad. Je kiest uit een combinatieticket voor namiddag én avondprogramma 
ofwel apart voor de namiddag of de avond. 

Optreden 1: 14u15 tot 15u00. - Optreden 2: 15u45 tot 16u30. - Optreden 3: 17u15 tot 18u00. 

**s Avonds** genieten alle deelnemers van de avondapotheose: een feestelijke hoofdact, de 
**Tuesday Night Orchestra**. Deze bigband verenigt vele smaakmakers van de jonge Belgische 
jazzgeneratie. 

Andy Declerck, Bruno Vansina, Christophe Devisscher, Ewout Pierreux, Jean-Paul Estiévenart, 
Steven Delannoye, Toon Van Dionant..... het zijn maar enkele van 
de talentrijke muzikanten die de solisten **Erwin Vann** (België) op sax, **Pascal Schumacher** 
(Luxemburg) op vibrafoon en zangeressen **Jihye Lee** (Zuid-Korea), **Kristen Cornwell** (Australië) 
en **Tutu Puoane** (Zuid-Afrika) zullen begeleiden. 

Tevens brengen ze de première van een nieuwe creatie voor hun bigband! 

Het avondprogramma begint om 20u00 en gaat door in de Stadsschouwburg aan de Keizerstraat. 

Alle informatie over artiesten, locaties en tickets vind je op de 
website van [jazz at home](http://www.jazzathome.be). 

Je kan daar ook je drie namiddagconcerten vastleggen na aankoop van uw tickets via het Cultuurcentrum. 

Een productie van de Jazzzolder vzw i.s.m. [JCI Mechelen](http://www.jcimechelen.be), 
[Cultuurcentrum Mechelen](http://www.ccmechelen.be), en met de steun 
van de [stad Mechelen](http://www.mechelen.be).

ZONDAG 20 SEPTEMBER 2009 - vanaf 13u. 

15 / 13 Euro per ticket voor namiddag of avond (houders abonnement CC). 

Combinatietickets voor namiddag en avond voor 20 / 18 Euro. 

Tickets zijn verkrijgbaar via het [Cultuurcentrum](http://www.ccmechelen.be), 
Minderbroedersgang 5, Mechelen.