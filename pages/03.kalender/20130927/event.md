---
artists:
- instrument: zang
  name: Lotte van Drunen
- instrument: piano
  name: Rogier Telderman
- instrument: contrabas
  name: Jurriaan Dekker
- instrument: drums.
  name: Willem van der Krabben
date: 27-09-2013
title: Melphi
---
Melphi is een Nederlandse band met internationale ambitie. Ze brengt songs met muzikale 
invloeden vanuit de Jazz en Soul en de inhoudelijke kracht van singer-songwriters. 
Vanuit haar hometown Tilburg timmert Melphi sinds 2010 hard aan de weg, en met succes! 
Eind oktober 2011 presenteerde zij haar debuut-EP in muziekpodium Paradox. Dit 
zelfgetitelde album omvat een 5-tal eigen sfeervolle songs, die door zowel publiek 
als recensenten zeer lovend werd ontvangen. 

Melphi - afkomstig van de gelijknamige doctor Melfi uit de Amerikaanse 
serie The Sopranos - vormt zich rondom zangeres Lotte van Drunen, die zich als 
vrouw staande houdt temidden van haar bandleden Rogier Telderman, Jurriaan Dekker 
en Willem van der Krabben. Dat de band garant staan voor een dosis kwaliteit blijkt 
uit het feit dat zowel Jurriaan Dekker (2006) als Willem van der Krabben (2010) de 
prestigieuze Jacques de Leeuw Award in de wacht sleepte. Rogier Telderman werd door 
de NPS/Radio 6 zelfs uitgeroepen tot Nederlandse Jazzbelofte van 2010. 

Melphi is altijd op zoek naar interactie: met haar publiek en binnen de band. Dat 
maakt van Melphi een band die je bovenal live moet ervaren, geen concert is hetzelfde! 

[Website](http://www.melphimusic.com)