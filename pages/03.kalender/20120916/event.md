---
artists:
- instrument: bij de Mechelaars thuis waar je jazz en Mechelen kunt (her)ontdekken.
  name: "Muziek \xE0 la carte"
- instrument: saxen
  name: Rhonny Ventat
- instrument: piano
  name: Johan Dupont
- instrument: saxen
  name: "Frank Vagan\xE9e"
- instrument: trompet
  name: Bert Joris
- instrument: contrabas
  name: Jos Machtel
- instrument: drums.
  name: "Dr\xE9 Pallemaerts"
date: 16-09-2012
title: Jazzathome 8ste editie
---
Stel op **zondag 16 september** zélf je eigen jazznamiddag samen en ontdek (historische) huiskamers, 
binnentuinen en andere toffe plekjes in de Mechelse binnenstad. 

En geniet 's avonds van **spetterende feestelijke hoofdacts in de Stadsschouwburg!** 

De muzikale **namiddaghappenings** spelen zich af in 22 verschillende huiskamers van de 
Mechelse binnenstad. In elke huiskamer treedt er één groep op die dan telkens drie sets brengt. 
Het publiek kan drie van de 22 locaties uitkiezen. Zo krijgt iedereen de gelegenheid om kennis 
te maken met telkens een andere jazzstijl in een ander interieur. 

**Start- en eindpunt** is de **Stadsschouwburg** gelegen aan de Keizerstraat waar je ook iets kunt eten 
en drinken. Van 13u00 tot 13u45 kan je er nog je Jazzathome namiddag vastleggen. Je kiest 3 optredens uit 
en begeeft je met je plan naar de Mechelse huiskamers. De locaties liggen op wandelafstand van 
elkaar in de Mechelse binnenstad. 

**s Avonds** genieten alle deelnemers van de avondapotheose: een feestelijk optreden van 
het duo **Dupont-Ventat**.
Dé gelegenheid om 2 van de meest virtuoze muzikanten uit Wallonië samen te zien optreden. 

Johan Dupont kennen sommigen onder ons nog van zijn optredens met Charnama en Shantaram, groepen die voor het eerst in de geschiedenis van de jazzzolder staande ovaties uitlokten bij het anders vrij rustige publiek van de zolder, vooral door het schitterende pianospel van Johan. 

Rhonny Ventat heeft stilaan een grote schare fans opgebouwd in Mechelen en omstreken, evenals in franstalig België en het buitenland. Hij treedt op met vele internationale vedetten (pop, rock, jazz, klassiek,...) die maar al te graag beroep doen op deze begaafde muzikant! 

Dit optreden kan alleen maar muzikaal vuurwerk opleveren. Niet te missen!!!

De hoofdact van de avond bestaat uit een quartet met **Frank Vaganée, Bert Joris, Jos Machtel en Dré Pallemaerts**. 

Mechelaars Frank Vaganée, stadsartiest en ook oscarwinnaar met het BJO voor beste filmmuziek en Dré Pallemaerts vormen samen met Jos Machtel en Bert Joris zowat het kruim van de Belgische jazzscène; we konden geen betere groep muzikanten kiezen om deze jazzathomedag af te sluiten!

Het avondprogramma gaat door om 20u in de Stadsschouwburg aan de Keizerstraat. 

Alle informatie over artiesten, locaties en tickets vind je op de 
website van [jazzathome](http://www.jazzathome.be). 

Een productie van de Jazzzolder vzw i.s.m. [JCI Mechelen](http://www.jcimechelen.be), 
[Cultuurcentrum Mechelen](http://www.ccmechelen.be), en met de steun 
van de [stad Mechelen](http://www.mechelen.be).