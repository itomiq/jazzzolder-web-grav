---
artists:
- instrument: sax
  name: Ben Sluijs
- instrument: contrabas
  name: Manolo Cabras
- instrument: drums.
  name: Marek Patrman
date: 14-05-2010
title: Ben Sluijs trio
---
**Ben Sluijs** genoot een klassieke saxofoonopleiding aan de muziekacademie te Vilvoorde 
bij Rudy Haemers. Tijdens de zomervakanties volgde hij eveneens verschillende stages 
bij o.a.: François Danneels, Norbert Nozy, Willy Demey, Ed Bogaert..... 
Toen hij 15 was groeide Ben's interesse voor jazz en nadat hij zijn klassieke opleiding 
voltooid had, begon hij een 4-jarige opleiding aan de jazz-studio te Antwerpen, 
waar hij les kreeg van John Ruocco. Daarna volgde hij nog een jaar les aan het conservatorium 
te Brussel bij Steve Houben, om uiteindelijk af te studeren aan het conservatorium te Tilburg 
als "docerend-uitvoerend musicus". In 2004 vertoeft hij een week in de VSA voor 
vervolmakingslessen met saxofoonmeester David Liebman. 

Hij deed ervaring op bij groepen zoals: Octurn, BRT Big Band, Brussels Jazz-Orchestra, 
Myriam Alter Quintet, Act Big Band, Jean Warland's Sax No End, Ivan Paduart Septet, Loet Van Der Lee Quintet. 

Verder speelde hij met o.a.: Philippe Catherine, Toots Thielemans, Bert Van den Brink, 
Michel Herr, Bert Joris, Dré Pallemaerts, Hein Van De Geijn, Nathalie Lorrier, Chris Joris, 
Joe Fonda, John Betsch... .In 1997 vertegenwoordigt hij België in de Europese Big-Band te Slovenie. 

Hij concerteerde ook op verschillende nationale en internationale festivals: 
Jazz-Middelheim (Belgie), Knitting Factory (New York), festival van Montreal (Canada), 
North Sea festival (Holland), Euro Jazz-Festival (Mexico)... 

Hij krijgt de Antoon Van Dijckprijs 1999 uitgereikt door de stad Antwerpen. 
Nominaties kreeg hij voor de Zamu Awards 2003 en 2007, en de Django d'Or 2006. 

De website van Ben Sluijs vind je [hier](http://www.bensluijs.be/).