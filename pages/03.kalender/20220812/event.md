---
artists:
- instrument: sax
  name: "Frank Vagan\xE9e"
- instrument: contrabas
  name: Sam Gerstmans
- instrument: drums
  name: Teun Verbruggen
date: 12-08-2022
title: "Frank Vagan\xE9e Trio"
---
**Deuren: 19u 

Begin eerste concert: 19.30u 

Deuren: 20.45u 

Begin tweede concert: 21.15u 

**Reserveer [hier](https://ticketshop.ticketmatic.com/mechelen/jazzzolder) je stoel(en).** 

Altsaxofonist Frank Vaganée studeerde jazz aan het conservatorium in Antwerpen en aan de 
Jazzstudio (o.m bij John Ruocco). Half jaren tachtig startte hij zijn professionele loopbaan als 
musicus waar hij actief was in diverse jazzensembles die al dan niet in zijn eigen naam georganiseerd werden. 

In 1993 stichtte hij samen met enkele andere musici het Brussels Jazz Orchestra (BJO), waarmee hij projecten 
realiseerde die internationale naam en faam toebedeeld kregen. Naast zijn werkzaamheden als artistiek 
leider van het Brussels Jazz Orchestra, schittert altsaxofonist Frank Vaganée ook in kleinere (internationale) bezettingen 
of met zijn trio zoals op deze Predikheerlijke Zomer. 

Hij doceert aan het LUCA School of arts departement van het Lemmensinstituut in Leuven saxofoonjazz, ensemblespel, 
bigband en arrangement. Naast de altsaxofoon bespeelt hij ook de sopraansaxofoon en de dwarsfluit. 

Frank Vaganée won verschillende prijzen, waaronder ook een Oscar voor zijn muziekbijdrage aan de film "The Artist". 

Vaganée bezit een zeldzaam zilveren toon op altsax, die vaak doet terugdenken aan jazzlegendes als Art Pepper 
of Lee Konitz. Maar zoals elke saxofonist na John Coltrane, kan hij het instrument ook overblazen in schrille 
flageoletten en losbarsten in hevig emotionele passages. (c) Jazzlabseries 2012

**Binnenkoer Het Predikheren, Goswin De Stassartstraat 88 in 2800 Mechelen. 

2 optredens: om 19.30u en om 21.15u.** 

Bij slecht weer in zaal Mandela. 

[Youtube](https://www.youtube.com/watch?v=YiklC8QZurk) 

[Youtube](https://www.youtube.com/watch?v=fH5zbBeWtGM).**