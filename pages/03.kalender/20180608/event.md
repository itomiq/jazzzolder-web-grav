---
artists:
- instrument: sax
  name: Nicolas Kummert
- instrument: gitaar
  name: Romain Pilon (FR)
- instrument: piano en composities
  name: Joachim Caffonette
- instrument: contrabas
  name: Daniele Cappucci (IT)
- instrument: drums
  name: Armando Luongo (IT)
date: 08-06-2018
title: Joachim Caffonette Quintet
---
Pianist Joachim Caffonette deed in Charleroi een stevige achtergrond op in de klassieke muziek voordat 
hij zich aan het conservatorium van Brussel in jazz ging verdiepen. Sounds Jazz Club bood hem in 2011 
de kans om gedurende drie jaar als artist in resident aan een eigen repertoire te werken. In 2014 nam hij 
met zijn kwintet een EP op en in 2015 het album Simplexity. 

De 5 leden bleven ook apart verschillende horizonten opzoeken en na 6 jaar versmelt de groep invloeden 
uit hard bop, late 19de-eeuwse klassieke muziek, free jazz en de aanpak van het beroemde tweede kwintet 
van Miles Davis. Vormen de composities van Joachim Caffonette het vertrekpunt, in het samenspel voegen 
de muzikanten nieuwe dimensies toe aan zijn melodische en harmonische eigenheid. 

Naar de zomer van 2018 toe zoekt het kwintet in een vernieuwde samenstelling weer podia op, met de Belgische 
Nicolas Kummert op sax en de Franse Romain Pilon op gitaar. Lionel Loueke noemde het een zegen om mee te 
werken aan het poject ‘la diversité’ van Kummert. Pilon, die u volgens Jonathan Kreisberg zeker eens moet 
horen, nam al een paar cd’s op met saxofonist Walter Smith III. 

[Website](https://www.joachimcaffonnette.com/) 

[Bandcamp](https://joachimcaffonnettequintet.bandcamp.com/album/simplexity) 

[Youtube](https://www.youtube.com/watch?time_continue=2&v=fp2o-oWss0U).