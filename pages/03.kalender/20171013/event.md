---
artists:
- instrument: gitaar
  name: Serge Lazarevitch
- instrument: sax
  name: Ben Sluijs
- instrument: drums
  name: Teun Verbruggen
date: 13-10-2017
title: Serge Lazarevitch trio
---
Voor het eerste concert van de jazzzolder na de verhuis uit de oude kapel naar het eerste verdiep 
van de Refugie in de Onze Lieve Vrouwestraat spreken Serge Lazarevitsch en Teun Verbruggen af met 
Ben Sluijs. Saxofonist Ben Sluijs is al meer dan 25 jaar een prominente speler in het Belgische 
jazzlandschap met oa eigen kwintetten en kwartetten. Zijn samenwerking in duo met pianist Erik 
Vermeulen gaat al decennia mee, sinds enkele jaren is er het trio ¾ Peace en Ben is ook weer 
actief met een eigen kwartet. 

Drummer Teun Verbruggen staat bekend voor zijn jarenlange samenwerkingen met Jef Neve Trio en 
met Flat Earth Society. Teun is niet alleen een gewaardeerd en veelgevraagd drummer. Hij heeft zijn 
eigen Rat Records label waarop hij internationale samenwerkingen uitbrengt en recent richtte hij in 
Brussel de werkplaats en concertplek Walter in om creatief talent een nieuwe ruimte te bieden. 

De hoofdrolspeler in het trio van deze avond is de Franse gitarist Serge Lazarevitsch. In april 2016 kwam 
van hem de cd Free Three uit bij het label Igloo, ism bassist Nic Thys en drummer Teun Verbruggen. Ongeveer 
gelijktijdig verscheen op cd een heruitgave van de langspeler “Sava” met een kwintet van de gitarist met de 
pianist Charles Loos uit 1981. 

Dit wordt dus een concertavond met gevestigde waarden, om het tijdelijke toevluchtsoord van de jazzzolder in te wijden.

[Bio Serge Lazarevitch](http://www.igloorecords.be/artists/serge-lazarevitch/).