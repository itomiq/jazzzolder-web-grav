---
artists:
- instrument: ud
  name: Moufadhel Adhoum
- instrument: piano
  name: Niko Deman
- instrument: bas
  name: Benny Van Acker
- instrument: drums
  name: Chryster Aerts
date: 14-04-2006
title: Hijaz
---
"Hijaz" is een groep muzikanten die sinds enige tijd bezig zijn met jazz, vermengd met Arabische invloeden. 

Moufadhel Adhoum (ud en accordeon) werd geboren in Tunis in 1965. Al van kindsbeen af was muziek voor hem een ware passie. 
Naast zijn eigen groep speelt Moufadhel samen met zangeres Ghalia Benali. Moufadhel leerde ud spelen bij de grote meester 
van de Tunesische en Arabische muziek: Abderrahmane Al Mahdi. Hij volgt les aan het nationaal conservatorium en aan het 
conservatorium van traditionele Tunesische muziek. 

Chryster Aerts geeft drum- en percussielessen in de academies van Baarle-Hertog/Hoogstraten en Grimbergen 
en is directeur van het Jeugdmuziekatelier van Sterrebeek. Tevens werkt hij op freelance basis in scholen 
en geeft cursussen/workshops djembé ( Villa Basta, Piazza dell Arte, Oorsmeer,). 
Hij ontving in mei 2003 een onderscheiding van de Koning Boudewijnstichting voor het project 'Ritmiekdag' 
met collega-vriend-drummer-percussionist Bart Van Aken. 

Beïnvloed door de Griekse achtergrond van zijn moeder is Niko Deman op 16 jarige leeftijd autodidact bouzouki beginnen spelen. 
Ongeveer vier jaar later is hier dan een Griekse folkgroep uit ontstaan waarbij ze zich toespitsten op rebetika, 
een genre dat qua stijl en periode een beetje vergelijkbaar is met de blues. 

Door de groeiende interesse voor jazz is hij dan in 1997 begonnen met jazzpiano in Jazzstudio te Antwerpen. 
In 2000 is hij dan begonnen aan het Conservatorium van Antwerpen.
Hij studeerde de kandidatuurjaren bij Eric Vermeulen en nu vervolgens de meestergraden bij Christoph Erbstösser. 

Niko is leraar Jazz- en Lichte Muziek in de Stedelijke Academies van Kalmthout en Brasschaat. 

Op zijn zestiende ontdekt Benny Van Acker de basgitaar. 
Hij behaalde naast zijn diploma 'Meester in Muziek' aan de Hogeschool Gent departement Conservatorium 
ook zijn graduaat Leraar. Hij studeerde bij Nic Thijs (basgitaar) en Stefan Lievestro. 

Benny volgde verschillende masterclasses, o.a. bij Maria Schneider(USA) waarmee hij vervolgens concerteerde 
op het Middelheim Jazz Festival (2001), Bob MIntzer(USA), Kenny Werner(USA), Joel Di Bartolo(USA), Bobo Stenson (S). 

Naast leraar Jazz- en Lichte Muziek in de Stedelijke Academies van Roeselare, Waregem, Mechelen en Sint- Niklaas 
speelt hij in tal van groepen waaronder The News Wing (Jazz Lab Series dec. 2004), Big Band '86 
(o.l.v. Marc Godfroid "Brussels Jazz Orchestra"), Assunta Mano.

Nog meer info op hun site: [Hijaz](http://www.hijaz.be/).