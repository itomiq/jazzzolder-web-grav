---
artists:
- instrument: saxen
  name: Thomas Champagne
- instrument: contrabas
  name: Nicolas Yates
- instrument: drums.
  name: Didier Van Uytvanck
date: 25-06-2010
title: Thomas Champagne Trio
---
Het trio doorkruist sinds 6 jaar ons land in grote en kleine jazzclubs, 
culturele centra en jazzfestivals, en brengt in november 2008 het debuutalbum 
CHARONS BOAT uit ter ere van het 30-jarig bestaan van het jazzlabel IGLOO. 

Ze werden genomineerd voor de Octaves de la musique 2009 en speelden sinds 
de cd-release reeds op gerespecteerde festivals als Jazz à Liège en Gaume Jazz Festival.
Met als inspiratiebron een aantal grootheden uit de moderne jazz (Dexter Gordon en John Coltrane, 
maar ook Wayne Shorter, Joe Henderson en Lee Konitz) bewijzen ze een 
grondige speurtocht te hebben afgelegd doorheen de Hard Bop traditie, maar ook doorheen de modale jazz. 

Dankzij de bewuste afwezigheid van een harmonisch instrument, slagen de solisten erin meer 
vrijheid te nemen, zonder daardoor onrecht te doen aan hun vindingrijke harmonieën. 

Hun eigentijds repertoire, hun originele kleurrijke en gedurfde composities, zijn een 
springplank naar open improvisaties. Hun muziek is doorleefd, sprankelend en steeds dynamisch.
Dit trio weet een ontzettende groove als basis te leggen zonder erin vast te blijven 
hangen. De drie heren houden mekaar wakker en alert. Kortom, moderne jazz met een 
'high voltage' gehalte die de zaal onder spanning zal zetten en de luisteraar zal inpalmen.

Meer info op hun [website](http://www.thomaschampagne.be). 

Hun [Myspace](http://www.myspace.com/thomaschampagnetrio).