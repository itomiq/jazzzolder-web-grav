---
artists:
- instrument: zang, harmonica
  name: Steven Troch
- instrument: gitaren
  name: Tim Ielegems
- instrument: bas
  name: Chris Forget
- instrument: drums.
  name: Stefan Decoene
date: 22-03-2013
title: Fried Bourbon
---
In 2003 speelden ze een eerste keer op de (oude) jazzzolder. 

Fried Bourbon is de speerpunt van de hedendaagse Belgische bluesscène. Rechtopstaand in de blues en boogietraditie en moedig genoeg om er toch een eigen zwenk aan te geven. Fried Bourbon staat bekend om zijn originele benadering die niet alleen vakmanschap maar ook een dosis authenticiteit uitstraalt. Met ijzersterk harpwerk, een fat body gitaar en een aanstekelijke stompende en bonkende ritmesectie zorgen ze telkens weer voor wiegende heupen en kippenvel! 

Op hun nieuwste album "Gravy Train" vertrekt Fried Bourbon vanuit Chicago zuidwaarts. Ze passeren oude grindwegen, verlaten kerkhoven en bouwvallige shacks. In Memphis overnachten ze in een groezelig motelletje op Lamar Avenue. Met een Oldsmobile Rocket 88 cruisen ze op Highway 61 naar Clarksdale, waar ze in Red's Lounge tot de vroege uurtjes jammen. Hun reisverhaal eindigt in een Greyhound bus richting Westkust. 

Journalist Herman van der Horst schrijft al in 2007: "Fried Bourbon is een van de weinige bands die nog iets wezenlijks toevoegt aan een dikke eeuw blueshistorie." 

Highlights: 

BRBF Peer, headliner Swing Wespelaar (with Roland et Gene Taylor), Bluesfestival Cahors (Fr), begeleidingsband van James Harman, Gene Taylor, Roland, Bill Sheffield, Rene Trossman Kaiserkeller (Allemagne), Kassel blues & rock festival (Fr), Leerdam (Pays bas), Southern bluesnight (Pays bas), Shinin Stella Blues tour met Gene Taylor en Roland, Banana Peel, OLT Rivierenhof, De zwerver, Maanrock, Muziekodroom, Sedan blues (Fr)

[Website](http://http://www.friedbourbon.com/).