---
artists:
- instrument: tenor sax en EWI
  name: Marcelo Moncada
- instrument: gitaar en electronica
  name: Koenraad Ecker
- instrument: electrische bas
  name: Dries Laheye
- instrument: drums
  name: Frederik Meulyzer
date: 12-08-2011
title: Marcelo Moncada Space Quartet
---
Marcelo Moncada werd geboren in Chili. Daar kreeg hij ook zijn muzikale opleiding, 
en speelde hij in verschillende groepen vooraleer hij in 2002 naar België verhuisde. 
Hier studeert hij verder in Antwerpen en Gent, en speelt algauw met verschillende groepen, 
waaronder zijn eigen Quartet. 

De voorbije jaren speelde hij in verschillende groepen in België:
Marcelo y los gringos, Proyeccion Latino, Sindicato Sonico, Quinteto Latin Jazz Cascada... 

Alsook op de festivals: 0110, Mano Mundo, Polé Polé, Sfinks, Jazz Montreux (Zwitserland), 
en Jazz festivals in Chili. 

In 2003 won hij op het Jazz festival van Montreux de prijs in de categorie 'World Music', met 
de groep Proyeccion Latino. 

In 2004 vormde hij zijn groep 'Trio Cachai' en in hetzelfde jaar bracht hij zijn eerste EP uit. 

In mei 2007 bracht hij zijn eesrte CD 'Tikitan' uit, opgenomen in studio Champ d'action in Antwerpen. 

In de Thelonious Jazz Club in Santiago de Chile, nam hij in februari 2008 zijn 2de CD (live) op. 

In juli 2008 bracht hij zijn laatste CD 'Colores' uit, opgenomen in de blauwe zaal van De Singel 
in Antwerpen. 

In 2008 mocht hij verschillende prijzen ontvangen. 
Jazz In Belgium, de Belgische vereniging van jazz muzikanten, verkoos zijn 2 laatste CD's, 'Tikitan' 
en 'Colores' tot albums van de week. 

In de wedstrijd Jazz Cat Rally werd Marcelo Moncada verkozen tot 'beste Jazz componist van 2008'.
Hij won de wedstrijd met het nummer 'Cielo Celeste', uit de CD 'Colores'. 

Ga je om een of andere reden niet naar jazz Middelheim, dan is dit optreden in Mechelen een fantastisch alternatief!

Je vindt meer info op [www.marcelomoncada.com](http://www.marcelomoncada.com/), 

[www.myspace.com/marcelomoncadaspacequartet](http://www.myspace.com/marcelomoncadaspacequartet) 

en op [www.myspace.com/marcelomoncada](http://www.myspace.com/marcelomoncada).