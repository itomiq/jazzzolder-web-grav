---
artists:
- instrument: gitaar
  name: Simon Martineau (FR)
- instrument: contrabas
  name: Georges Correia (FR)
- instrument: drums
  name: Thomas Delor (FR)
date: 14-12-2018
title: Thomas Delor trio
---
Zelden nemen drummers de rol op van zowel bandleider als componist. Thomas Delor wil ons met zijn trio 
laten horen dat hij dan ook nog eens een uitzondering is die zich daarbij niet verliest in complexe ritmes 
en tempowissels, maar oog blijft houden voor subtiele melodische en harmonische ontwikkelingen. 

In het gezelschap van gitarist Simon Martineau en bassist Georges Correia staat Delor voor een creatieve ideeënstroom 
met veel nuances – gevoelig, maar ook met krachtige uithalen. Met een eigen geluid, vanuit een eigen groepsidenteit 
blijven zij zijn composities herinterpreteren en inkleuren. 

Thomas Delor toert regelmatig in Frankrijk, waar hij al meerdere prijzen won. Met dit trio en met andere muzikanten 
deed hij internationale ervaringen op in oa New York en Londen, maar ook in oa Duitsland, Polen, Japan en Rusland.

[Youtube](https://www.youtube.com/watch?v=LZvlOBctP1A) 

[Website](http://www.thomasdelor.com/index.php/en/).