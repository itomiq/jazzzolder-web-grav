---
artists:
- instrument: tenorsaxofoon, klarinet, basklarinet
  name: Iman Spaargaren
- instrument: trombone
  name: Anton Boiarskikh
- instrument: piano en hercompositie
  name: Paul Stark
- instrument: contrabas
  name: Maciej Domaradzki
- instrument: drums & percussie
  name: Jonas Linnemann
date: 10-07-2020
title: Transcending Beethoven - StarkLinnemann AFGELAST wegens coronavirus!
---
Met Transcending Beethoven betoont StarkLinnemann opnieuw dat goede muziek zich niet laat vangen in 
termen als ouderwets of modern! 

Dat Beethovens muziek tijdloos is heeft zich inmiddels bewezen. De componist wordt in één adem 
genoemd met Bach en Mozart en behoort tot de allergrootste muzikale geesten die de Westerse 
muziek heeft voortgebracht. StarkLinnemann is de uitdaging aangegaan om de muziek van Beethoven 
te transformeren naar een overtuigend klankidioom van de 21e eeuw. Eerder deden zij dat succesvol 
met complete werken van Liszt, Chopin en Moussorgsky. De stijl die uit deze transformatieprocessen 
is ontstaan wordt door StarkLinnemann aangeduid als Universal Crossover Music. 

Inmiddels zijn Beethovens Piano Sonate opus 28 en Cello Sonate opus 69 bewerkt en slaagt StarkLinnemann 
erin de ziel van de muziek te behouden en tegelijkertijd te vertalen naar de maatstaven van deze tijd. De 
vorm van de stukken blijft intact maar hippe ritmes en moderne harmonieën worden toegevoegd. En geheel 
in de geest van Beethoven kunnen avontuurlijke improvisaties natuurlijk niet ontbreken. Met het oog op 
het Beethovenjaar in 2020 zal StarkLinnemann meer stukken van Beethoven bewerken. De plannen voor de 
hercompositie van een complete symfonie zijn klaar! 

[Website](https://starklinnemann.com/nl/).