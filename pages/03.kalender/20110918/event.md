---
artists:
- instrument: bij de Mechelaars thuis waar je jazz en Mechelen kunt (her)ontdekken.
  name: "Muziek \xE0 la carte"
date: 18-09-2011
title: Jazzathome 7de editie
---
Stel op **zondag 18 september** zélf je eigen jazznamiddag samen en ontdek (historische) huiskamers, 
binnentuinen en andere toffe plekjes in de Mechelse binnenstad. 

En geniet 's avonds van een **spetterende feestelijke hoofdact in de Stadsschouwburg!** 

De muzikale **namiddaghappenings** spelen zich af in een 20-tal verschillende huiskamers van de 
Mechelse binnenstad. In elke huiskamer treedt er één groep op die dan telkens drie sets brengt. 
Het publiek kan drie van de 20 locaties uitkiezen. Zo krijgt iedereen de gelegenheid om kennis 
te maken met telkens een andere jazzstijl in een ander interieur. 

**Start- en eindpunt** is de **Stadsschouwburg** gelegen aan de Keizerstraat waar je ook iets kunt eten 
en drinken. Van 13u00 tot 13u45 kan je er nog je Jazzathome namiddag vastleggen. Je kiest 3 optredens uit 
en begeeft je met je plan naar de Mechelse huiskamers. De locaties liggen op wandelafstand van 
elkaar in de Mechelse binnenstad. 

Na aankoop van je tickets via het [Cultuurcentrum Mechelen](http://www.ccmechelen.be) 
kan je vervolgens uw namiddagoptredens vastleggen 
via [de jazzathome website](http://www.jazzathome.be/info.php#NaarReservatie).

**s Avonds** genieten alle deelnemers van de avondapotheose: een feestelijk optreden van 
de **Rhonny Ventat Funky Jazz Band**. 

Het avondprogramma gaat door om 20u in de Stadsschouwburg aan de Keizerstraat. 

Alle informatie over artiesten, locaties en tickets vind je op de 
website van [jazz at home](http://www.jazzathome.be). 

Een productie van de Jazzzolder vzw i.s.m. [JCI Mechelen](http://www.jcimechelen.be), 
[Cultuurcentrum Mechelen](http://www.ccmechelen.be), en met de steun 
van de [stad Mechelen](http://www.mechelen.be).