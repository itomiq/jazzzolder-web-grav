---
artists:
- instrument: gitaar
  name: Jelle Willems
- instrument: piano
  name: Josse van der Schaft
- instrument: contrabas
  name: Tijs Klaassen
- instrument: drums
  name: "Wouter K\xFChne"
date: 24-07-2015
title: Jelle Willems Kwartet
---
Wat begon als incidenteel samenspel is al gauw uitgegroeid tot een muzikaal hecht en actief kwartet. 

Jelle Willems (gitaar) studeert samen met Josse van der Schaft, Tijs Klaassen en Wouter Kühne aan het Conservatorium van 
Amsterdam, waar ze lessen krijgen van de jazztop van Nederland. Door de gitaar als melodisch middelpunt te gebruiken in 
composities ontstaan er verfrissende arrangementen, improvisaties en een vernieuwend bandgeluid dat geworteld is in de 
jazztraditie. Ze proberen tijdens het spelen van eigen werk en minder bekende standards, hoe groot of klein het podium 
ook is, de muziek in haar kern te raken en de melodie altijd het laatste woord te geven. 

Geboren en getogen in Amsterdam, begon Josse van der Schaft op zijn 8ste met pianoles. Vanaf zijn 12de begon hij met het 
spelen in bands en heeft hij met de Jazz Juniors/Focus olv Peter Guidi door heel Nederland opgetreden. Na enkele jaren 
op de Jong Talent afdeling gezeten te hebben van het Conservatorium van Amsterdam is hij in 2011 begonnen met de 
hoofdvakopleiding, waar hij dit jaar zal afstuderen en les heeft gehad van Karel Boehlee, Rob van Bavel, Hans Vroomans 
en Harmen Fraanje. 

Sinds enkele jaren is hij zich meer gaan richten op Funk- en Popmuziek en speelt hij ook in verschillende ensembles.
Met de Jazz Juniors en Jazz Focus heeft hij meerdere malen het Prinses Christina Concours gewonnen, iets wat hij ook deed met het Joell 
Wilson Quintet in 2012. 

Tijs Klaassen (1993) kreeg zijn eerste basgitaarlessen bij kunstencentrum De Hint in Uithoorn van Herman Venterink.
In 2010-2011 volgde hij het voorbereidend jaar Conservatorium Amsterdam; hij speelde mee met het Junior Jazz College.
Vanaf 2011 tot heden is hij student aan het Conservatorium Amsterdam Jazz, eerste twee jaar basgitaar, daarna overgestapt op contrabas.
Hij speelt ook klassiek in het UvA-Orkest J. Pzn Sweelinck. 

Voor dit optreden spelen ze met drummer Wouter Kühne. Wouter Kühne (1996) begon op zijn derde te drummen op potten en pannen en kreeg 
op zijn 7de zijn eerste drumles. Op zijn 16de maakte hij zijn debuut op het North Sea Jazz Festival.

[Geluidsfragment](http://cms.new-art.nl/content/files/leidsejazz/1424682605-Josko.mp3) 

[Website](http://www.jellewillems.com/gigs/).