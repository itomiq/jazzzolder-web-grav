---
artists:
- instrument: trombone
  name: Bart Lust
- instrument: altsax
  name: Bart Wirtz
- instrument: piano
  name: Steven Hupkens
- instrument: contrabas
  name: Joris Teepe
- instrument: drums
  name: Joost Kesselaar
date: 26-05-2017
title: Bart Lust Quintet
---
Het Bart Lust Quintet kennen we van zijn uiterst energieke modal jazz, geschraagd door de solide 
sound van trombone en altsaxofoon en gesteund door een razend stuwende ritmesectie. De nieuwe cd, 
Make Me An Offer (release jan. 13) hanteert deze ingrediënten met een avontuurlijke touch. Kenmerkende 
eigen composities worden afgewisseld met eigentijds bewerkte pareltjes uit vroeger (jazz)tijden. 

Ellingtons The Mooche bijvoorbeeld swingt op zn boogaloos. Lets Face the Music and Dance (Irving Berlin) 
krijgt, in een nieuw licht, een ander gezicht. En wat betreft nieuw licht: East of the Sun een song uit 1934(!), 
wordt door het quintet zonder moeite in de actualiteit van 2013 gezet. 

Laverend tussen swing en latin vaart elke compositie van Lust een eigen koers. Met aan het roer de zeer 
vaardige handen van pianist Steven Hupkens, bassist Guus Bakker en drummer Joost Kesselaar. Daarbij geven 
Wirtz´ altsaxofoon en Lusts trombone het quintet zijn machtige podiumpresence en masculine sound. 

Een natuurkundige wet zegt dat energie altijd behouden blijft. Na een concert van het Bart Lust Quintet neem je die mee naar huis!

[Youtube](https://www.youtube.com/watch?v=bkby_sDUUQA).