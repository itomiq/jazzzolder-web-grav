---
artists:
- instrument: '- piano.'
  name: Jef Neve
- instrument: '- drums.'
  name: Teun Verbruggen
- instrument: '- bas.'
  name: Piet Verbist
date: 09-04-2004
title: Jef Neve Trio
---
Het trio werd opgestart naar aanleiding van Jefs eindexamen op het Lemmensinstituut te Leuven. 

De bezetting was toen ook enigszinds anders: de Luxemburger Marc Demuth was aanvankelijk de 
vaste bassist van dit trio, en Lieven Venken op drums. 
Vanaf maart 2000 werd Marc vervangen door de Amerikaan Lindsey Horner. 
Het trio speelde regelmatig in clubs zoals de Hnita Hoeve in Heist-op-den-Berg en De Hopper 
in Antwerpen. Het trio nam toen reeds een eerste demo op in de Hnita Hoeve. 

Het werd even stil rond het trio daar Jef veel werk kreeg als klassiek pianist en als vaste sideman 
begon te werken bij het quartet van Frédérique Delplanc. 

In oktober 2001 beslist Jef terug te starten met het trio na een overtuigend telefoontje van Piet Verbist; 
Vanaf toen ging het heel snel: nog dat zelfde jaar 
speelde het trio op de Brussels Jazzmarathon, een live concert voor radio Klara, een concert in 
Duurstede (NL), concerten in de Sounds, Mons en jazz, Jazz int Park (Gent), de Hopper, op de 
cultuurmarkt in Antwerpen, Hnita Hoeve, café Populair en last but not least werden ze opgenomen 
in de concerttournee van de Jazzlabseries. Nog even bij vermelden dat Lieven gedurende enkele 
maanden in New York zijn geluk is gaan beproeven en dat Teun Verbruggen gedurende deze periode 
een ongelooflijke inbreng heeft gehad in het trio. Af en toe deed het trio ook beroep op de 
jongste generatie van aanstormend jazz talent: drummer Steven Cassiers, een naam om niet uit 
het oog te verliezen! 

In de winter van 2002 nam het trio haar debuutalbum Blue Saga op; de plaat werd gereleased 
in de lente van 2003 in België en Japan. De internationale pers was razend enthousiast en Jef 
was verscheidene keren te gast in diverse radioprogrammas. Ook de CD  voorstellingen waren 
een waar succes. 

**info:**op de [site](http://users.pandora.be/jefneve/) van Jef Neve.