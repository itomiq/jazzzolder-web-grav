---
artists:
- instrument: piano
  name: Hendrik Lasure
- instrument: contrabas
  name: Federico Stocchi
- instrument: drums
  name: Paul Berne
date: 07-09-2018
title: The Awkwords, in den Breckpot, Korenmarkt 23 te Mechelen
---
**We openen de 14de editie van jazzathome met de winnaars van de JazzContest Mechelen 2017!** 

The AwkWords is een Brussels trio dat originele muziek speelt vanuit de concepten van 'wordplay' 
en 'tonguetwister'. De uitdaging is om het effect van die concepten op taal in muziek te vertalen, 
en op die manier ideeën te ontwikkelen, met de focus op de bandleden en de harmonie van de 
verschillende composities. 

Hendrik Lasure (piano) is bekend van het duo SCHNTZL dat in 2015 de jazzwedstrijd van Vrijstaat O 
(Oostende) won. Datzelfde jaar werd Lasure onderscheiden als beste componist tijdens het 
internationaal jazzconcours in Avignon (Frankrijk).

Hendrik Lasure volgde van kindsbeen af klassieke pianolessen. Bij het horen van een opname van 
Dizzy Gillespies versie van 'the sunny side of the street' was zijn nieuwsgierigheid gewekt en 
hij volgde in 2008 een workshop jazz. Werner Meert werd zijn leraar piano en Janos Bruneel en 
Lander Vandenoordtgaate leidden er zijn combo's. 

Bij de afsluiting van zijn middelbare graad in deKunstacademie van Knokke-Heist (juni 2011) 
ontving hij een beurs van De Marnixring afdeling 'de Blinckaert'. 

In augustus 2012 maakte hij zijn debuut als solopianist op het jazzfestival van de Gaume. 
Hij won 3 eerste prijzen in de Belfius Classics: als lid van kwintet Tacalan, als lid van Triopated en 
als solo pianist. Met zijn huidige project SCHNTZL (duo met Casper Van De Velde) wonnen ze in 2015 de 
prijs van beste solist (Casper) en beste componist (Hendrik) op het Tremplin d’Avignon en wonnen ze STORM! 
Contest in Vrijstaat O in Oostende. Hierdoor zullen ze in oktober 2016 hun debuut uitbrengen op het W.E.R.F. label. 

Lasure studeert momenteel bij Diederik Wissels, David Lynx en Stéphane Galland aan het Koninklijk Conservatorium van Brussel.
Voor Vanish Beach (2017), een productie van Hof Van Eede en LOD muziektheater, maakte Lasure de compositie. 

Federico Stocchi heeft gewerkt als Music Performer/Teacher bij Zhuhai Golden Jazz Cultural Industry Management Co., Ltd. 

Hij studeert aan het Koninklijk Conservatorium te Brussel en studeerde aan de Accademia Internazionale della 
Musica - Civici Corsi di Jazz. 

Na het studeren van klassieke percussie aan de CRR Lyon in Frankrijk, is Paul Berne resoluut verknocht aan de drums 
door het ENM van Villeurbanne te integreren. Hij heeft de mogelijkheid om samen te werken met drummers zoals Michel 
Chionchini, Andy Barron of Simon Goubert. 

Hij speelt in verschillende projecten tussen Lyon en Brussel, zoals "Uptake", "Grand Escalier" onder leiding van 
Jean-Charles Richard, "ODIL", "Geoffrey Fiorese Quintet". 

In 2013 treedt hij toe tot het Koninklijk Conservatorium van Brussel. Hij neemt regelmatig deel aan opnames 
in grote ensembles (JAV Contreband), of in Franse liedjes (Reno Bistan). Hij speelt ook in de groep Pinto van Margaux Vranken.

Youtube 

Youtube