---
title: Jazzzolder
author: Elke
date: 12-05-2021 21:45
---

Hallo,

**Organisatiestructuur Jazzzolder 2022**

De Jazzzolder vzw heeft wat gesleuteld aan de organisatiestructuur om efficiÃ«nter te kunnen werken. Tussen de Algemene Vergadering en het Dagelijks Bestuur staat voortaan een Bestuursorgaan dat zich hoofdzakelijk bezighoudt met het beleid en de strategische beslissingen van de vereniging, de financiering, de communicatie en de PR. Het Bestuursorgaan stelt het Dagelijks Bestuur aan, benoemt effectieve leden en richt werkgroepen op.
Hieronder krijg je daar meer uitleg over. Je leest ook hoe je zelf kan deelnemen aan de werking van Jazzzolder vzw.

De Jazzzolder vzw heeft twee soorten leden:

Er zijn effectieve en toegetreden leden in de vereniging.
Daarnaast zijn er bezoekers die een dagticket kopen om naar een concert te komen luisteren. Zij maken geen deel uit van het ledenbestand.
Wie een jaarlidgeld betaalt, wordt toegetreden lid. Je mag alle concerten in de Jazzzolder bijwonen (elke tweede en vierde vrijdagavond van de maand), uitgezonderd de concerten van de Predikheerlijke zomer in juli en augustus. Toegetreden leden kunnen de Algemene Vergadering bijwonen maar hebben geen stemrecht.

Je kan effectief lid worden als je jaarlidgeld betaalt en jezelf voorstelt als kandidaat effectief lid. Zodra het bestuursorgaan je kandidatuur goedkeurt, ben je aangenomen als effectief lid en heb je stemrecht in de Algemene Vergadering. Je mag ook alle concerten in de Jazzzolder bijwonen (elke tweede en vierde vrijdagavond van de maand), uitgezonderd de concerten van de Predikheerlijke zomer in juli en augustus.

Als je actief bent in een of meer van de permanente werkgroepen als vrijwilliger, dan nodigt het bestuursorgaan je uit om als vrijwilliger lid te worden aan verminderd jaarlidgeld. Vrijwilligers die lidgeld betalen, zijn voor een jaar effectief lid.

**Hoe wordt de Jazzzolder vzw bestuurd? En waar kan jij bij aansluiten?**

Alle effectieve leden worden uitgenodigd voor de Algemene Vergadering van de Jazzzolder. Zij hebben hier ook stemrecht. Als effectief lid kan je mee beslissen over de belangrijkste punten van de vereniging, zoals de samenstelling van het bestuursorgaan, de inhoud van de statuten of de goedkeuring van de rekeningen.
De algemene Vergadering stelt het bestuursorgaan aan dat de Jazzzolder vzw leidt. Hier worden de beleidsmatige beslissingen genomen en knopen doorgehakt over de structuur en werking van de vereniging, allemaal binnen het kader van de statuten.

Het bestuursorgaan legt over zijn opdracht verantwoording af aan de Algemene Vergadering.

Op de Bijzondere Algemene Vergadering van 13 maart 2022 is het nieuwe bestuursorgaan van de Jazzzolder vzw verkozen. In het bestuursorgaan zetelen

Voorzitter: Hans Vandenbogaerde  
Vice-voorzitter: Elke Vandersypen  
Secretaris: Erik Raspoet  
Penningmeester: Michel Proesmans  
Bestuursleden: Wim Verhavert, Martine De Raedemaeker, Mark Van Mullem, Frans De Wachter

De meer praktische en dagelijkse activiteiten van de Jazzzolder vzw worden beheerd door het dagelijks bestuur, waarin afgevaardigden uit het bestuursorgaan en uit de permanente werkgroepen zetelen. Zij nemen samen beslissingen binnen het beleidskader dat het bestuursorgaan heeft uitgewerkt.

De permanente werkgroepen worden ingericht door het bestuursorgaan en houden zich bezig met een deel van de werking van de Jazzzolder, zoals programmatie, onthaal & catering, logistiek & techniek en promotie. Ook voor Jazzathome en Jazzcontest bestaan er werkgroepen.

Tenslotte kan het bestuursorgaan altijd tijdelijke werkgroepen oprichten rond een bepaald thema, zo komt er een werkgroep rond 25 jaar Jazzzolder in 2023.

**Praktisch**

De Algemene Vergadering van 2022 wordt gehouden in de tweede helft van juni. Daarom leggen we de ledenlijst van de Jazzzolder vzw vast op 31 mei. Als je voor die datum lidgeld betaalt, kom je op de ledenlijst van de Jazzzolder vzw.

Ten minste twee weken voor de Algemene Vergadering hoor je of je aanvaard bent als effectief lid en dus stemrecht krijgt in de Algemene Vergadering.

Er zijn twee soorten jaarlidgeld:

- lidgeld voor jaarleden: vanaf mei 2022 vastgesteld op 180 euro
- verminderd lidgeld voor actieve vrijwilligers die zich geregeld inzetten bij de organisatie van de concerten: vanaf mei 2022 vastgesteld op 20 euro

Hoe word je jaarlid?

Door lidgeld over te schrijven op rekeningnummer BE49 7330 3396 3871 met vermelding "Jaarlid".

Hoe word je lid aan het vrijwilligerstarief?

Hiervoor word je uitgenodigd via mail. Jaarlid aan vrijwilligerstarief word je door je engagement en inzet bij de Jazzzolder vzw.

Hoe stel je je als jaarlid kandidaat om effectief lid te worden en stemrecht te hebben in de Algemene Vergadering?

Je stuurt na overschrijving van je lidgeld (voor 31/5/2022 als je stemrecht wil in de Algemene Vergadering van juni 2022) een e-mail naar hans.vandenbogaerde@gmail.com en emjraspoet@telenet.be.

Hoe stel je je kandidaat voor een werkgroep?

Je stuurt een mail naar [de Jazzzolder](mailto:info@jazzzolder.be) vzw met de vermelding bij welke werkgroep je je wil engageren.
